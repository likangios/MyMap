{"id":"100959","title":"顿渐品第八","content":"<p>　　时，祖师居曹溪宝林;神秀大师在荆南玉泉寺。于时两宗盛化，人皆称南能北秀;故有南北二宗顿渐之分，而学者莫知宗趣。</p><p>　　师谓众曰：&lsquo;法本一宗，人有南北，法即一种，见有迟疾;何名顿渐?法无顿渐，人有利钝，故名顿渐。&rsquo;</p><p>　　然秀之徒众，往往讥南宗祖师不识一字，有何所长?秀曰：&lsquo;他得无师之智，深悟上乘，吾不如也。且吾师五祖，亲傅衣法，岂徒然哉!吾恨不能远去亲近，虚受国恩。汝等诸人，毋滞于此，可往曹溪参决。&rsquo;</p><p>　　一日，命门人志诚曰：&lsquo;汝聪明多智，可为吾到曹溪听法;若有所闻，尽心记取，还为吾说。&rsquo;</p><p>　　志诚禀命至曹溪，随众参请，不言来处。</p><p>　　时，祖师告众曰：&lsquo;今有盗法之人，潜在此会。&rsquo;</p><p>　　志诚即出礼拜，具陈其事。</p><p>　　师曰：&lsquo;汝从玉泉水，应是细作。&rsquo;</p><p>　　对曰：&lsquo;不是!&rsquo;</p><p>　　师曰：&lsquo;何得不是?&rsquo;</p><p>　　对曰：&lsquo;未说即走，说了不是。&rsquo;</p><p>　　师曰：&lsquo;汝师若为示众?&rsquo;</p><p>　　对曰：&lsquo;常指诲大众，住心观净，长坐不卧。&rsquo;</p><p>　　师曰：&lsquo;住心观净，是病非禅;长坐拘身，于理何益?听吾偈曰：</p><p>　　&ldquo;生来坐不卧，死去卧不坐，元是臭骨头，何为立功过。&rdquo;&rsquo;</p><p>　　志诚再拜曰：&lsquo;弟子在秀大师处学道九年，不得契悟;今闻和尚一说，便契本心。弟子生死事大，和尚大慈，更为教示!&rsquo;</p><p>　　师曰：&lsquo;吾闻汝师教示学人戒定慧法，未审汝师说戒定慧行相如何?与吾说看。&rsquo;</p><p>　　诚曰：&lsquo;秀大师说，诸恶莫作名为戒，诸善奉行名为慧，自净其意名为定，彼说如此，未审和尚以何法诲人?&rsquo;</p><p>　　师曰：&lsquo;吾若言有法与人，即为诳汝。但且随才解缚，假名三昧。如汝师所说戒定慧，实不可思议，吾所见戒定慧又别。&rsquo;</p><p>　　志诚曰：&lsquo;戒定慧只合一种，如何更别?&rsquo;</p><p>　　师曰：&lsquo;汝师戒定慧，接大乘人;吾戒定慧，接最上乘人。悟解不同，见有迟疾;汝听吾说，与彼同否?吾所说法，不离自性;离体说法，名为相说;自性常迷，须知一切万法，皆从自性起用，是真戒定慧法，听吾偈曰：&ldquo;心地无非自性戒，心地无痴自性慧，心地无乱自性定，不增不减自金刚，身去身来本三昧。&rdquo;&rsquo;</p><p>　　诚闻偈悔谢，乃呈一偈：</p><p>　　&lsquo;五蕴幻身，幻何究竟?回趣真如，法还不净。&rsquo;</p><p>　　师然之。复语诚曰：&lsquo;汝师戒定慧，劝小根智人;吾戒定慧，劝大智根人;若悟自性，亦不立菩提涅槃，亦不立解脱知见。无一法可得，才能建立万法;若解此意，亦名菩提涅槃，亦名解脱知见。见性之人，立亦得，不立亦得，去来自由，无滞无碍;应用随作，应语随答;普见化身，不离自性，即得自在神通，游戏二昧;是名见性。&rsquo;</p><p>　　志诚再启师曰：&lsquo;如何是不立义?&rsquo;</p><p>　　师曰：&lsquo;自性无非、无痴、无乱;念念般若观照，常离法相，自由自在，纵横尽得，有何可立?自性自悟，顿悟顿修，亦无渐次，所以不立一切法。诸法寂灭，有何次第?&rsquo;</p><p>　　志诚礼拜，愿为执侍，朝夕不懈。</p><p>　　一僧志彻，江西人，本姓张，名行昌，少任仗;自南北分化，二宗主虽亡彼我，而徒侣竞起爱憎。时，北宗门人，自立秀师为第六祖，而忌祖师传衣为天下闻，乃嘱行昌来剌师。师心通，预知其事，即置金十两于座间。</p><p>　　时，夜暮，行昌入祖室，将欲加害，师舒颈就之。行昌挥刃者三，悉无所损。</p><p>　　师曰：&lsquo;正剑不邪，邪剑不正;只负汝金，不负汝命。&rsquo;</p><p>　　行昌惊仆，久而方苏，求哀悔过，即愿出家。师遂与金，言：&lsquo;汝且去，恐徒众翻害于汝，汝可他日易形而来，吾当摄受。&rsquo;</p><p>　　行昌禀旨宵遁，后投僧出家。</p><p>　　一日，忆师之言，远木礼觐。</p><p>　　师曰：&lsquo;吾久念汝，汝来水何晚?&rsquo;</p><p>　　曰：&lsquo;昨蒙和尚舍罪，今虽出家苦行，终难报德，其惟传法度生乎?弟子常览涅槃经，未晓常无常义，乞和尚慈悲，略为解说。&rsquo;</p><p>　　师曰：&lsquo;无常者，即佛性也;有常者，即一切善恶诸法分别心也。&rsquo;</p><p>　　曰：&lsquo;和尚所说，大违经文。&rsquo;</p><p>　　师曰：&lsquo;吾传佛心印，安敢违于佛经?&rsquo;</p><p>　　曰：&lsquo;经说佛性是常，和尚却言无常;善恶诸法，乃至菩提心，皆是无常，和尚却言是常;此即相违，令学人转加疑惑。&rsquo;</p><p>　　师曰：&lsquo;涅槃经，吾昔听尼无尽藏读诵一遍，便为讲说，无一宇一义不合经文，乃至为汝，终无二说。&rsquo;</p><p>　　曰：&lsquo;学人识量浅昧，愿和尚委曲开示。&rsquo;</p><p>　　师曰：&lsquo;汝知否?佛性若常，更说什么善恶诸法，乃至穷劫，无有一人发菩提心者;故吾说无常，正是佛说真常之道也。又一切诸法若无常者，即物物皆有自性，客受生死，而真常性有不遍之处;故吾说常者，正是佛说真无常义。佛比为凡夫外道，执于邪常;诸二乘人，于常计无常，共成八倒故，于涅槃了义教中，破彼偏见，而显说真常、真乐、真我、真净。汝今依言背义，以断灭无常，及确定死常，而错解佛之圆妙最后微言，纵览千遍，有何所益?&rsquo;</p><p>　　行昌忽然大悟，说偈云：</p><p>　　&lsquo;因守无常心，佛说有常性，</p><p>　　不知方便者，犹春池拾砾;</p><p>　　我今不施功，佛性而现前，</p><p>　　非师相授与，我亦无所得。&rsquo;</p><p>　　师曰：&lsquo;汝今彻也，宜名志彻。&rsquo;</p><p>　　彻礼谢而退。</p><p>　　师见诸宗难问，咸起恶心，多集座下，愍而谓曰：&lsquo;学道之人，一切善念恶念，应当尽除;无名可名，名于自性;无二之性，是名实性，于实性上，建立一切教门，言下便须自见。&rsquo;诸人闻说，总皆作礼，请事为师。</p>"}