{"id":"102022","title":"卷二十七","content":"<p>　　○汉人注经左氏解经，多不得圣人之意。元凯注传，必曲为之疏通，殆非也。郑康成则不然，其于二《礼》之经及子夏之传，往往驳正，如《周礼&middot;职方氏》：&ldquo;荆州其浸颖湛。&rdquo;注云：&ldquo;颖水出阳城，宜属豫州，在此非也。&rdquo;&ldquo;豫州其浸波搓。&rdquo;注云：&ldquo;《春秋传》曰&lsquo;除道梁搓，营军临随&rsquo;，则洼宜属荆州，在此非也。&rdquo;《仪礼&middot;丧服篇》：&ldquo;唯子不报&rdquo;传曰：&ldquo;女子子适人者为其父母期，故言不报也。&rdquo;注云：&ldquo;唯子不报，男女同不报尔。传以为主谓女子子，似失之矣。&rdquo;&ldquo;女子子为祖父母&rdquo;传曰：&ldquo;何以期也，不敢降其祖也。&rdquo;注云：&ldquo;经似在室，传似已嫁。&rdquo;&ldquo;公妾以及士妾为其父母&rdquo;传曰：&ldquo;何以期也，妾不得体君，得为其父母遂也。&rdquo;注云：&ldquo;然则女君有以尊降其父母者，与《春秋》之义虽为天王後，犹曰吾季姜，是言子尊不加于父母，此传似误矣，&rdquo;《士虞礼篇》：&ldquo;用尹祭&rdquo;注云：&ldquo;尹，祭脯也。大夫士祭无云脯者，今不言牲号而云尹祭，亦记者误矣。&rdquo;于《礼记》则尤多置驳。如《檀弓篇》：&ldquo;齐王姬之丧，鲁庄公为之大功&rdquo;注云：&ldquo;当为舅之妻，非外祖母也。外祖母又小功也。&rdquo;&ldquo;季子皋葬其妻，犯人之禾&rdquo;注云：&ldquo;持宠虐民，非也。&rdquo;&ldquo;叔仲衍请む衰而环经&rdquo;注云：&ldquo;吊服之经服其舅，非。&rdquo;《月令篇》：&ldquo;孟夏之月，行赏封诸侯&rdquo;注云：&ldquo;《祭统》曰：&lsquo;古者于谛也，发爵赐服，顺阳义也。于尝也，出田邑，发秋政，顺阴义也。&rsquo;今此行尝可也，而封诸侯则违于古。封诸侯，出土地之事，于时未可，似失之。&rdquo;&ldquo;断薄刑，决小罪&rdquo;注云：&ldquo;《祭统》曰&lsquo;草艾则墨&rsquo;，谓立秋後也。刑无轻于墨者。今以纯阳之月断刑决罪，与母有坏堕自相违，似非。&rdquo;&ldquo;季夏之月，命渔师伐蛟，取鼍，登龟，取鼋&rdquo;注云：&ldquo;四者甲类，秋乃坚成。《周礼》曰：&lsquo;秋献龟鱼。&rsquo;又曰：&lsquo;凡取龟用秋时，&rsquo;是夏之秋也，作《月令》者以为此秋据周之时也，周之八月，夏之六月，因书于此，似误也。&rdquo;&ldquo;孟秋之月，毋以封诸侯，立大官;毋以割地，行大使，出大币&rdquo;注云：&ldquo;古者于尝出田邑，此其尝并秋，而禁封诸侯割地，失其义。&rdquo;《郊特牲篇》：&ldquo;季春出火&rdquo;注云：&ldquo;言祭社，则此是仲春之之礼也，仲春以火田，田止弊火，然後献禽，至季春火出而民乃用火。今云季春出火，乃《牧誓》社，记者误也。&rdquo;&ldquo;郊之用辛也，周之始郊日以至&rdquo;注云：&ldquo;言日以周郊天之月而至，阳气新，用事顺之，而用辛日，此说非也。郊天之月而日至，鲁礼也。三王之郊一用夏正，鲁以无冬至，祭天于圜丘之事，是以建子之月郊天，示先有事也。&rdquo;&ldquo;尸，陈也&rdquo;注云：&ldquo;尸或诂为主。此尸神象，当从主训之，言陈，非也。&rdquo;《明堂位篇》：&ldquo;夏後氏尚明水，殷尚醴，周尚酒&rdquo;注云：&ldquo;此皆其时之用耳，言尚非。&rdquo;&ldquo;君臣未尝相弑，礼乐刑法政俗未尝相变也&rdquo;注云：&ldquo;春秋时，鲁三君弑。又士之有讳由庄公始，妇人ヮ而吊始于台骀，云君臣未尝相弑，政俗未尝相变，亦近诬矣。&rdquo;《杂记&middot;下》：&ldquo;或曰主之而附于夫之党&rdquo;注云：&ldquo;妻之党自主之，非也。&rdquo;&ldquo;圭子男五寸&rdquo;注云：&ldquo;子男执壁，作此赞者失之矣。&rdquo;此其所驳虽不尽当，视杜氏之专阿传文则不同矣，经注之中可谓卓然者乎!</p><p>　　《论语》：&ldquo;子见南子&rdquo;注：&ldquo;孔安国曰：行道既非妇人之事，而弟子不说，与之祝誓，义可疑焉。&rdquo;此亦汉人疑经而不敢强通者也。</p><p>　　宋黄震言：杜预注《左氏》独主《左氏》，何休注《公羊》独主《公羊》，惟范宁不私于《毅梁》，而公言三家之失。如曰：&ldquo;《左氏》以鬻拳兵谏为爱君，是人主可得而协也;以文公纳币为用礼，是居丧可得而昏也;《毅梁》以卫辄拒父为尊祖，是为子可得而叛也;不纳子纠为内恶，是仇燃可得而容也;《公羊》以祭仲废君为行权，是神器可得而窥也;妾母称夫人为合正，是嫡庶可得而齐也，&rdquo;又曰：&ldquo;《左氏》艳而富，其失也诬;《梁》清而婉，其失也短;《公羊》辩而裁，其失也俗。&rdquo;今考《集解》中纠传文者得六事：&ldquo;庄九年，公伐齐，纳纠。&rdquo;传：&ldquo;当可纳而不纳，齐变而後伐，故乾时之战，不讳败，恶内也。&rdquo;解曰：&ldquo;雠者，无时而可与通。纵纳之迟晚，又不能全保雠子，何足以恶内乎?然则乾时之战不讳败，齐人取子纠杀之，皆不适其文，正书其事。内之大恶，不待贬绝，居然显矣。恶内之言，传或失之。&rdquo;&ldquo;僖元年，公子友帅师，败宫师于丽，获莒。&rdquo;传：&ldquo;公子友谓莒曰：&lsquo;吾二人不相说，士卒何罪?&rsquo;屏左右相搏。&rdquo;解曰：&ldquo;江熙曰：经书败莒师，而传云二人相搏，则师不战，何以得败?理自不通也。子所慎三战居其一，季友令德之人，岂当舍三军之整，佻身独斗，潜刃相害，以决胜负者哉!此又事之不然，传或失之。&rdquo;《信十四年，季姬及增子遇子防，使缯子来朝。&rdquo;传：&ldquo;遇者，同谋也。&rdquo;解曰：&ldquo;鲁女无故远会诸侯，遂得淫通，此又事之不然。《左传》曰：&lsquo;缯季姬来宁，公怒之，以增子不朝，遇于防，而使来朝。&rsquo;此近合人情。&rdquo;&ldquo;襄十一年，作三军。&rdquo;传：&ldquo;古者，天子六师，诸侯一军。作三军非正也，&rdquo;解曰：&ldquo;《周礼》、《司马法》：王六军，大国三军，次国二军，小国一军。总云诸侯一军，又非制也。&rdquo;《昭十一年》：&ldquo;楚子虔诱蔡侯般，杀之于申。&rdquo;传：&ldquo;夷狄之君诱中国之君而杀之，故谨而名之也。&rdquo;解曰：&ldquo;蔡侯般，杀父之贼，此人伦之所不容，王诛之所必加。礼，凡在官者杀无赦，岂得恶楚子杀般乎?若谓夷狄之君不得行礼于中国者，理既不通，事又不然。&rdquo;&ldquo;&lsquo;宣十一年，楚人杀陈夏徵舒，不言人。&rdquo;传曰：&ldquo;明楚之讨有罪也。似若上下违反，不两立之说。&rdquo;《哀二年》：晋赵鞅帅师，纳卫世子刺胎于戚。&rdquo;传：&ldquo;纳者，内弗受也。何用弗受也?以辄不受也。以辄不受父之命，受之王父也。信父而辞王父，则是不尊王父也;其弗受，以尊王父也。&rdquo;解曰：&ldquo;江熙曰：齐景公废世子，世子还国，书篡。若灵公废蒯立辄，则蒯不得复称囊日世子也。称蒯为世子，则灵公不命辄审矣。此矛盾之喻也。然则从王父之言，传似失矣。经云&lsquo;纳卫世子&rsquo;，&lsquo;郑世子忽复归于郑&rsquo;，称世子明正也，明正则拒之者非邪。&rdquo;以上皆纠正传文之失。</p><p>　　宋吴元美作《吴缜〈新唐书纠谬〉序》曰：&ldquo;唐人称杜征南、颜秘书为左丘明、班孟坚忠臣，今观其推广发明，二子信有功矣，至班、左语意乖戾处，往往曲为说以附会之，安在其为忠也?今吴君于欧，宋大手笔乃能纠谬纂误，力稗前缺，殆晏子所谓献可替否和而不同者，此其忠何如哉!然则唐人之论忠也陋矣。&rdquo;可谓卓识之言。</p><p>　　○注疏中引书之误《尔雅&middot;释山》：&ldquo;多草木岵，无草木赅ァＪ魍廖街掎停链魇羟摇&rdquo;毛传引之互相反。郑康成笺《诗&middot;采蘩》，引《少牢馈食礼》：&ldquo;主妇被褐&rdquo;误作《礼记》。《皇矣》引《左传》：&ldquo;郑公子突使勇而无刚者尝寇，而速去之&rdquo;，&ldquo;晋士会若使轻者肆焉其可&rdquo;，误合为一事。注《周礼&middot;大司徒》，引《左传&middot;成二年》：&ldquo;先王疆理天下&rdquo;，误作&ldquo;吾子疆理天下&rdquo;。引《诗》：&ldquo;锡之山川，土田附庸&rdquo;，误作&ldquo;土地&rdquo;。《射人》引《射义》&ldquo;明乎其节之志，以不失其事，则功成而德行立&rdquo;，误作《乐记》。《县士》引《左传》：&ldquo;韩襄为公族大夫&rdquo;，误作&ldquo;韩须&rdquo;。注《礼记&middot;月令》，引《夏小正》：&ldquo;八月，丹鸟羞白鸟&rdquo;，误作&ldquo;九月&rdquo;。引《诗》：&ldquo;称彼兄献，万寿无疆&rdquo;，误作&ldquo;受福无疆&rdquo;。范武子解《毅梁传入庄十八年，引《玉藻》：&ldquo;天子玄冕而朝日于东门之外&rdquo;，误作《王制》。郭景纯注《尔雅》，引《孟子》：&ldquo;止或尼之&rdquo;，误作&ldquo;行或尼之&rdquo;。引《易》：&ldquo;巩用黄牛之革&rdquo;，&ldquo;固志也&rdquo;，误以《革》《遇》二父合为一传。韦昭《国语》注&ldquo;公父文伯母赋《绿衣》之三章&rdquo;，误引&ldquo;四章&rdquo;，高诱《淮南子注》引《诗》：&ldquo;鼍鼓逢逢&rdquo;，误作&ldquo;鼍鼓洋洋&rdquo;。孔颖达《左传&middot;文十八年》正义引《孟子》：&ldquo;柳下惠，圣之和者也&rdquo;，误作&ldquo;伊尹，圣人之和者也&rdquo;。苏拭《书传&middot;伊训》引《孟子》：&ldquo;从流下而忘反谓之流&rdquo;，误作&ldquo;从流上而忘反谓之游&rdquo;。朱震《易传&middot;井》大象引《诗》：&ldquo;维此哲人，谓我劬劳&rdquo;，误作&ldquo;知我者谓我的劳&rdquo;。赵汝梅《易辑闻&middot;蹇》大象引《孟子》：&ldquo;我必不仁，我必无礼&rdquo;，误作&ldquo;我必不仁不义&rdquo;。朱元晦《中庸章句》引《诗》：&ldquo;後稷之孙，实维大王。居岐之阳，实始翦商&rdquo;，误作&ldquo;至于大王&rdquo;，《诗集传&middot;闵予小子》引《楚辞》：&ldquo;三公穆穆，登降堂只&rdquo;，误作&ldquo;三公揖让&rdquo;。朱子注《论语》：&ldquo;夏日瑚，商曰琏。&rdquo;此仍古注之误。《记》曰：&ldquo;夏後氏之四琏，殷之六瑚。&rdquo;是夏日琏，商日瑚也。《享礼》注引&ldquo;发气满容&rdquo;，今《仪礼》文作&ldquo;发气焉盈容&rdquo;。汉人避惠帝讳，&ldquo;盈&rdquo;之字曰&ldquo;满&rdquo;，此当改而不改也。</p><p>　　《孟子》：&ldquo;有为神农之言&rdquo;注：&ldquo;史迁所谓农家者流也。&rdquo;仁山金氏曰：&ldquo;太史公《六家同异》无农家，班固《艺文志》分九流，始有农家者流。《集注》偶误，未及改，&rdquo;</p><p>　　杨用修言：&ldquo;朱子《周易本义》引《韩非子&ldquo;&lsquo;参之以比物，伍之以合虚&rsquo;，误以&lsquo;合虚&rsquo;为&lsquo;合参&rsquo;。原其故，乃自《荀子》注中引来，不自《韩非子》采出也。&rdquo;按伍所以合参，安得谓之合虚?乃今《韩非子》本误。</p><p>　　○姓氏之误《毅梁传》隐九年：&ldquo;天王使南季来聘，南，氏姓也;季，字也。&rdquo;南非姓，&ldquo;姓&rdquo;字衍文。桓二年：&ldquo;及其大夫孔父。孔氏，父字溢也。&rdquo;父非溢，&ldquo;溢&rdquo;字衍文。</p><p>　　《诗&middot;白华》笺：&ldquo;褒姒，褒人所人之女。姒，其字也。&rdquo;&ldquo;字&rdquo;当作&ldquo;姓&rdquo;，此康成之误。孔氏曰：&ldquo;褒国，拟姓，言拟其字者，妇人因姓为字也。&rdquo;乃是曲为之解耳。</p><p>　　朱子注《论语》、《孟子》，如大公姜姓吕氏，名尚，其别姓氏甚明。至子夏，孔子弟子，姓卜名商，子禽姓陈名亢，子贡姓端木名赐，子文姓门名毅放菟之类，皆以氏为姓。齐宣王姓田氏，名辟疆，则并姓氏而为一矣，岂承昔人之误而未之正与?</p><p>　　○左传注隐五年，&ldquo;使曼伯与子元潜军军其後&rdquo;。按子元疑即历公之字。昭十一年，申无字之言曰：&ldquo;郑庄公城栋而置子元焉，使昭公不立。&rdquo;杜以为别是一人，厉公因之以杀曼伯而取栋，非也，盖庄公在时即以栋为子元之邑，如重耳之蒲，夷吾之屈，故厉公于出奔之後取之特易，而曼伯则为昭公守栎者也。九年，公子突请为三覆以败戎。桓五年，子元请为二拒以败王师。固即厉公一人，而或称名，或称字耳。合三事观之，可以知厉公之才略，而又资之以虔邑，能无篡国乎!十一年，&ldquo;立桓公而讨穷氏，有死者&rdquo;。</p><p>　　言非有名位之人，盖微者尔，如司马昭族成济之类。解曰：&ldquo;欲以弑君之罪加写氏，而复不能正法诛之。&rdquo;非也。</p><p>　　桓二年，&ldquo;孔父嘉为司马。&rdquo;杜氏以孔父名而嘉字，非也，孔父字而嘉其名。按《家语&middot;本姓篇》曰：&ldquo;宋公熙生弗父何，何生宋父周。周生世子胜，胜生正考父，考父生孔父嘉，其後以孔为氏。&rdquo;然则仲尼氏孔，正以王父之字。而楚成嘉、郑公子嘉皆字子孔，亦其证也。</p><p>　　郑康成注《士丧礼》曰：&ldquo;某甫字也，若言山甫、孔甫。&rdquo;是亦以孔父为字。刘原父以为己名其君于上，则不得字其臣于下。窃意春秋诸侯卒必书名，而大夫则命卿称字，无生卒之别。字。&rdquo;亦未尝以名字为尊卑之分。桓十一年，郑伯寤生卒。葬郑庄上。宋人执郑祭仲。十七年，蔡侯封人卒，蔡季自陈归于蔡。名其君于上，字其臣于下也。昭二十二年，刘子单子以王猛居于皇，刘子单子以王猛人于三城。二十三年，尹氏立王子朝。二十六年，尹氏、召伯、毛伯以王子朝奔楚。爵其臣于上，名其君于下也。然则孔父当亦其字，而学者之疑可以涣然释矣。君之名，变也;命卿之书字，常也;重王命亦所以尊君也。</p><p>　　&ldquo;其弟以千亩之战生&rdquo;。解曰：&ldquo;西河介休县南有地名千亩。&rdquo;非也。穆侯时，晋境不得至介休。按《史记&middot;赵世家众&ldquo;周宣王代戎，及千亩战。&rdquo;《正义》曰：&ldquo;《括地志》云：千亩原在晋州岳阳县北九十里。&rdquo;</p><p>　　五年，&ldquo;蔡人、卫人、陈人从王伐郑&rdquo;，解曰：&ldquo;王师败，不书，不以告。&rdquo;非也。王师败，不书，不可书也，为尊者讳。</p><p>　　六年，&ldquo;不以国&rdquo;。解曰：&ldquo;国君之子不自以本国为名。&rdquo;焉有君之子而自名其国者乎?谓以列国为名，若定公名宋，哀公名蒋。</p><p>　　八年，&ldquo;楚人上左，君必左，无与王遇&rdquo;。解曰：&ldquo;君，楚君也。&rdquo;愚谓君谓随侯，王谓楚王。两军相对，随之左当楚之右，言楚师左坚右暇，君当在左以攻楚之右师。</p><p>　　十三年，&ldquo;及齐侯、宋公、卫侯、燕人战，齐师、宋师、卫师、燕师败绩&rdquo;。解曰：&ldquo;或称人，或称师，史异辞也。&rdquo;愚谓燕独称人，其君不在师。</p><p>　　庄十二年，&ldquo;萧叔大心&rdquo;。解曰：&ldquo;叔萧，大夫名。&rdquo;按大心当是其名，而叔其字，亦非萧大夫也。二十三年，&ldquo;萧叔朝公&rdquo;。解曰：&ldquo;萧，附庸国。叔，名。&rdquo;按《唐书&middot;宰相世系表》云：&ldquo;宋戴公生子衍，字乐父。裔孙大心，平南宫长万有功，封于萧，以为附庸，今徐州萧县是也。其後楚灭萧。&rdquo;</p><p>　　十四年，&ldquo;庄公之子犹有八人&rdquo;。解：&ldquo;庄公子，传惟见四人：&lsquo;于忽、子尽⒆右遣⑺溃览鞴凇０巳嗣旨谴尬拧&rdquo;按犹有八人者，除此四人之外，尚有八人见在也。桓十四年，郑伯使其弟语来盟，传称其字曰&ldquo;子人&rdquo;，亦其一也。</p><p>　　二十二年，&ldquo;山岳则配天&rdquo;。解曰：&ldquo;得太岳之权，则有配天之大功。&rdquo;非也，《诗》曰：&ldquo;崧高维岳，骏极于天。&rdquo;言天之高大，惟山岳足以配之。二十五年夏六月，&ldquo;辛未朔，日有食之，鼓用牲于社，非常也&rdquo;，惟正月之朔，慝未作，日有食之，于是乎用市于社，伐鼓于朝。周之六月，夏之四月，所谓正月之朔也。然则此其常也，而曰非常者何?盖不鼓于朝而鼓于社，不用市而用牲，此所以谓之非常礼也。杜氏不得其说，而曰以长历推之，是年失闰。辛未实七月朔，非六月也。此则咎在司历，不当责其伐鼓矣。又按。&ldquo;唯正月之朔&rdquo;以下乃昭十七年季平子之言，今载于此，或恐有误。</p><p>　　信四年，&ldquo;昭王南征而不复，寡人是问&rdquo;。解曰：&ldquo;不知其故而问之。&rdquo;非也，盖齐侯以为楚罪而间之，然昭王五十一年南征不复，至今惠王二十一年，计三百四十七年，此则孔文举所谓丁零盗苏武牛羊，可并案者也。</p><p>　　五年，&ldquo;太伯不从&rdquo;。不从者谓太伯不在太王之侧尔。《史记》述此文曰：&ldquo;太伯虞仲，太王之子也，太伯之去，是以不嗣。&rdquo;以亡去为不从，其义甚明。杜氏误以不从父命为解，而後儒遂傅合《鲁颂》之文，谓太王有翦商之志，太伯不从，此与秦桧之言&ldquo;莫须有&rdquo;者何以异哉!</p><p>　　六年，&ldquo;围新密，郑所以不时城也&rdquo;。实密，而经云新城，故传释之，以为郑惧齐而新筑城，因谓之新城也。解曰：&ldquo;郑以非时兴土功，故齐桓声其罪以告诸侯。&rdquo;夫罪孰大于逃盟者?而但责其非时兴土功，不亦细乎?且上文固日&ldquo;以其逃首止之盟故也&rdquo;，则不烦添此一节矣。</p><p>　　十五年，&ldquo;涉河，侯车败&rdquo;。解曰：&ldquo;秦伯之军涉河，则晋侯车败。&rdquo;非也。秦师及韩、晋尚未出，何得言晋侯车败?当是秦伯之车败，故穆公以为不祥而洁之耳。此二句乃事实，非卜人之言。若下文所云&ldquo;不败何待&rdquo;，则谓晋败。古人用字自不相蒙。</p><p>　　&ldquo;三败及韩&rdquo;，当依《正义》引刘炫之说，是秦伯之车三败。</p><p>　　及韩在涉河之後，此韩在河东，故曰：&ldquo;寇深矣。&rdquo;《史记》正义引《括地志》云：&ldquo;韩原在同州韩城县西南。&rdquo;非也。杜氏解但云&ldquo;韩，晋地&rdquo;，却有斟酌。</p><p>　　十八年，&ldquo;狄师还&rdquo;。解曰：&ldquo;邢留距卫。&rdquo;非也。狄强而邢弱，邢从于狄而伐者也。言狄师还，则邢可知矣。其下年，&ldquo;卫人伐邢&rdquo;，盖惮狄之强，不敢伐，而独用师于邢也。解曰：&ldquo;邢不速退，所以独见伐。&rdquo;亦非。</p><p>　　二十二年，&ldquo;大司马固谏曰&rdquo;。解曰：&ldquo;大司马固，庄公之孙公孙固也。&rdquo;非也。大司马即司马子鱼。固谏，坚辞以谏也。隐三年言召大司马孔父而属殇公焉，桓二年言孔父嘉为司马，知大司马即司马也。文八年上言杀大司马公子卯，下言司马握节以死，知大司马即司马也，定十年，&ldquo;公若貌固谏曰&rdquo;，知固谏之为坚辞以谏之也。</p><p>　　二十四年，&ldquo;晋侯求之不获，以解上为之田&rdquo;。盖之推既隐，求之不得，未几而死，故以田禄其子尔。《楚辞&middot;九章》云：&ldquo;思久故之亲身兮，因缟素而哭之。&rdquo;明文公在时之推已死。《史记》则云：&ldquo;闻其入绵上山中，于是环绵上山中而封之，以为介推田，号日介山。&rdquo;然则受此田者何人乎?于义有所不通矣。三十三年，&ldquo;晋人及姜戎，败秦师于骰。&rdquo;解曰：&ldquo;不同陈，故言及。&rdquo;非也。及者，殊戎翟之辞。</p><p>　　文元年，&ldquo;于是闰三月，非礼也&rdquo;。古人以闰为岁之余，凡置闰必在十二月之後，故曰归余于终。考经文之书，闰月者皆在岁末。文公六年闰月不告月，犹朝于庙;哀公五年闰月，葬齐景公是也。而《左传》成公十七年、襄公九年、哀公十五年皆有闰月，亦并在岁末。又经传之文，凡闰不言其月者，言闰即岁之终可知也。今鲁改历法，置闰在三月，故为非礼，《汉书&middot;律历志》曰&ldquo;鲁历不正，以闰馀一之岁为首&ldquo;是也。又按《汉书&middot;高帝纪》：&ldquo;後九月&rdquo;，师古曰：&ldquo;秦之历法，应置闰月者总致之于岁末，盖取《左传》所谓归馀于终之意。何以明之?据《汉书&middot;表》及《史记》汉未改秦历之前屡书&lsquo;後九月&rsquo;，是知历法故然。&rdquo;</p><p>　　二年，&ldquo;陈侯为卫请成于晋，执孔达以说&rdquo;。此即上文所谓我辞之者也，解谓晋不听而变计者非。</p><p>　　三年，&ldquo;雨蠢于宋&rdquo;。解曰：&ldquo;宋人以螽死为得天佑，喜而来告，故书。&rdquo;夫陨石退，非喜而来告也。</p><p>　　七年，&ldquo;宣子与诸大夫皆患穆赢，且畏逼&rdquo;。解曰：&ldquo;畏国人以大义来逼己。&rdquo;非也。畏穆赢之逼也，以君夫人之尊故。</p><p>　　十三年，&ldquo;文子赋《四月》&rdquo;。解曰：&ldquo;不欲还晋。&rdquo;以传考之，但云成二国，不言公复还晋。《四月》之诗当取乱离痪矣，维以告哀之意尔。</p><p>　　宣十二年，&ldquo;宵济，亦终夜有声&rdquo;。解曰：&ldquo;言其兵众，将不能用。&rdquo;非也，言其军嚣，无复部伍。</p><p>　　成六年，&ldquo;韩献子将新中军，且为仆大夫&rdquo;。必言仆大夫者，以君之亲臣，故独令之从公而入寝庭也。解未及。大夫，如王之太仆，掌内朝之事。</p><p>　　十六年，&ldquo;必阝之师，苟伯不复从&rdquo;。解曰：&ldquo;苟林父奔走，不复故道。&rdquo;非也，谓不复从事于楚。</p><p>　　&ldquo;子在君侧，败者壹大。我不如子，子以君免&rdquo;。败者壹大，恐君之不免也。我不如子，子之才能以君免也。解谓军大崩为壹大，及御与车右不同者，非。襄四年，&ldquo;有穷由是遂亡&rdquo;。解曰：&ldquo;浞因羿室，不改有穷之号。&rdquo;非也。哀元年，称有过浇矣，此特承上死于穷门而言，以结所引夏训之文尔。</p><p>　　十年，&ldquo;郑皇耳帅师侵卫，楚令也&rdquo;。犹云从楚之盟故也。解谓&ldquo;亦兼受楚之敕命&rdquo;者，非。</p><p>　　十一年，&ldquo;政将及子，子必不能&rdquo;。解谓：&ldquo;鲁次国，而为大国之制，贡赋必重，故忧不堪。&rdquo;非也。言鲁国之政将归于季孙，以一军之征而供霸国之政令，将有所不给，则必改作。其後四分公室而季氏择二，盖亦不得已之计，叔孙固己豫见之者。</p><p>　　十八年，&ldquo;堑防门而守之广里&rdquo;。解曰：&ldquo;故经书&lsquo;围&rsquo;&rdquo;。非也。围者，围齐也，非围防门也。</p><p>　　二十一年，&ldquo;得罪于王之守臣&rdquo;。守臣谓晋侯。《玉藻》：&ldquo;诸侯之于天子日某土之守臣某&rdquo;是也。解以为范宣子，非。</p><p>　　二十三年，&ldquo;礼为邻国阙&rdquo;。解曰：&ldquo;礼，诸侯绝期，故以邻国责之。&rdquo;非也。杞孝公，晋平公之舅。尊同不降，当服缌麻三月。言邻国之丧，且犹彻乐，而况于母之兄弟乎!</p><p>　　二十八年，&ldquo;陈文子谓桓子曰：&lsquo;祸将作矣，吾其何得?&rsquo;对曰：&lsquo;得庆氏之木百车于庄。&rsquo;文子曰：&lsquo;可慎守也已：&rsquo;&rdquo;解曰：&ldquo;善其不志于货财，&rdquo;非也。邵国贤曰：&ldquo;此陈氏父子为隐语以相谕也。&rdquo;愚谓：木者，作室之良材;庄者，国中之要路。言将代之执齐国之权。</p><p>　　三十一年，&ldquo;我问师故&rdquo;。问齐人用师之故。解曰：&ldquo;鲁以师往。&rdquo;非。昭五年，&ldquo;民食于他&rdquo;。解曰：&ldquo;鲁君与民无异，谓仰食于三家。&rdquo;非也。夫民生于三，而君食之。今民食于三家而不知有君，是昭公无养民之政可知矣。八年，&ldquo;舆劈袁克杀马毁玉以葬&rdquo;。解以舆为众，及谓欲以非礼厚葬哀公，皆非也。舆嬖，劈大夫也，言舆者掌君之乘车，如晋七舆大夫之类。马，陈侯所乘。玉，陈侯所佩。杀马毁玉，不欲使楚人得之。</p><p>　　十年，&ldquo;弃德旷宗&rdquo;。谓使其宗庙旷而不把。解曰：&ldquo;旷，空也。&rdquo;未当。十二年，&ldquo;子产相郑伯，辞于享，请免丧而後听命，礼也&rdquo;。子产能守丧制，晋人不夺，皆为合礼。解但得其一偏。</p><p>　　十五年，&ldquo;福祚之不登，叔父焉在&rdquo;?言忘其彝器，是福柞之不登，恶在其为叔父乎?解以为&ldquo;福祚不在叔父，当复在谁&rdquo;者，非。</p><p>　　十七年，&ldquo;夫子将有异志，不君君矣&rdquo;。日者人君之表，不救日食，是有无君之心。解以为&ldquo;安君之灾&rdquo;者，非。</p><p>　　十八年，&ldquo;振除火灾&rdquo;，振如振衣之振，犹火之著于衣，振之则去也，解以振为&ldquo;弃&rdquo;，未当。</p><p>　　&ldquo;郑有他竟，望走在晋&rdquo;。言郑有他竟之忧也。解谓&ldquo;虽与他国为竞&rdquo;者，非。</p><p>　　二十三年，&ldquo;先君之力可济也&rdquo;。先君谓周之先王，《书》言，&ldquo;昔我先君文王、武王&rdquo;是也。解以为&ldquo;刘盆之父献公&rdquo;，非。</p><p>　　二十七年，&ldquo;事君如在国&rdquo;。当时诸侯出奔，其国即别立一君，惟鲁不敢，故昭公虽在外，而意如犹以君礼事之，范鞅所言正为此也。解以为&ldquo;书公行，告公至&rdquo;，谬矣。</p><p>　　三十二年，&ldquo;越得岁，而吴伐之，必受其凶&rdquo;。解曰：&ldquo;星纪，吴，越之分也，岁星所在，其国有福。吴先用兵，故反受其殃。&rdquo;非也。吴，越虽同星纪，而所人宿度不同，故岁独在越。</p><p>　　定五年，&ldquo;卒于房&rdquo;。房疑即&ldquo;防&rdquo;字。古 阝字作阜，脱其下而为&lt;户方&gt;字，汉《仙人唐公&lt;户方&gt;碑》可证也。《汉书》：&ldquo;汝南郡吴房&rdquo;，盂康曰：&ldquo;本房子国。&rdquo;而《史记&middot;项羽纪》封阳武为吴防侯，字亦作哀六年，&ldquo;出莱门而告之故&rdquo;。解曰：&ldquo;鲁郭门也，&rdquo;按定九年解曰：&ldquo;莱门，阳关邑门。&rdquo;</p><p>　　十一年，&ldquo;为王孙氏&rdquo;。传终言之，亦犹夫概王奔楚为堂溪氏也，解曰：&ldquo;改姓，欲以避吴祸。&rdquo;非。</p><p>　　凡邵、陆、傅三先生之所已辩者不录。</p><p>　　○考工记注《考工记&middot;轮人》注：&ldquo;郑司农云：掣读为纷容掣参之削。&rdquo;正义曰：&ldquo;此盖有文，今检未得。&rdquo;今按司马相如《上林赋》云：&ldquo;纷溶忘记『艹削』参，猗尼从风。&rdquo;字作『艹削』，音萧。而上文&ldquo;既建而迤，崇于轸四尺&rdquo;注：&ldquo;郑司农云：迤读为猗移从风之移，&rdquo;《正义》则曰：&ldquo;引司马相如《上林赋》。&rdquo;疏其下句，忘其上句，盖诸儒疏义不出一人之手。</p><p>　　○尔雅注《尔雅&middot;释诂篇》：&ldquo;梏，直也。&rdquo;古人以觉为梏。《礼记&middot;缁衣》引《诗》：&ldquo;有觉德行&rdquo;作&ldquo;有梏德行&rdquo;，注未引。</p><p>　　《释言篇》：&ldquo;邮，过也。&rdquo;注：&ldquo;道路所经过，是以为邮传之邮。&rdquo;恐非。古人以&ldquo;尤&rdquo;为&ldquo;邮&rdquo;，《诗&middot;宾之初筵》&rdquo;是曰既醉，不知其邮&rdquo;，《礼记&middot;王制》：&ldquo;邮罚丽于事&rdquo;，《国语》：&ldquo;夫邮而效之，邮又甚焉&rdquo;，《家语》：&ldquo;帝而废裘，投之无邮&rdquo;，《汉书&middot;成帝纪》：&ldquo;天著变异以显朕邮&rdquo;，《五行志》：&ldquo;後妾当有失节之邮&rdquo;，《贾谊传》：&ldquo;般纷纷其离此邮兮，亦夫子之故也&rdquo;，《谷永传》：&ldquo;卦气悖乱，咎征著邮&rdquo;，《外戚传》班亻什赋：&ldquo;犹被覆载之厚德兮，不废捐于罪邮&rdquo;，《叙传》：&ldquo;讥苑扦惬，正谏举邮&rdquo;，皆是过失之义。《列子》：&ldquo;鲁之君子，迷之邮者&rdquo;，则又以为过甚之义。</p><p>　　○国语注《国语》之言&ldquo;高高下下&rdquo;者二。周太子晋谏灵王曰：&ldquo;四岳佐禹，高高下下，疏川道滞，钟水丰物。&rdquo;谓不堕高，不埋卑，顺其自然之性也。申肯谏吴王曰：&ldquo;高高下下，以罢民于姑苏。&rdquo;谓台益增而高，池益浚而深，以竭民之力也。语同而意则异。</p><p>　　&ldquo;昔在有虞，有崇伯鲧&rdquo;。据下文&ldquo;尧用殛之于羽山&rdquo;，当言&ldquo;有唐&rdquo;，而曰&ldquo;有虞&rdquo;者，以其事载于《虞书》。</p><p>　　&ldquo;至于玄月，王召范蠡而问焉&rdquo;。</p><p>　　注云：&ldquo;鲁哀公十六年九月。&rdquo;非也。当云鲁哀公十六年十一月，夏之九月。○楚辞注《九章&middot;惜往日》：&ldquo;甘溘死而流亡兮，恐祸殃之有再&rdquo;。注谓&ldquo;罪及父母与亲属&rdquo;者，非也。盖怀王以不听屈原而召秦祸，今顷襄王复听上官大夫之谮，而迁之江南，一身不足惜，其如社稷何!《史记》所云&ldquo;楚日以削，数十年竟为秦所灭&rdquo;，即原所谓祸殃之有再者也。</p><p>　　《大招》：&ldquo;青春受谢&rdquo;。注以谢为去，未明。按古人读谢为序，《仪礼&middot;乡射礼》：&ldquo;豫则钩楹内&rdquo;注：&ldquo;豫读如成周宣谢之榭，《周礼》作&lsquo;序&rsquo;。&rdquo;《孟子》：&ldquo;序者，射也。&rdquo;谓四时之序，终则有始，而春受之尔。</p><p>　　《九思》：&ldquo;思丁文兮圣明哲，哀平差兮迷谬愚。吕傅举兮殷周兴，忌&lt;喜丕&gt;专兮鄂吴虚。&rdquo;此援古贤不肖君臣各二，丁谓商宗武丁，举傅说者也。注以丁为当，非。</p><p>　　○荀子注《荀子》：&ldquo;案角鹿唾陇种东笼而退耳。&rdquo;注云：&ldquo;其义未详。盖皆摧败披靡之貌。&rdquo;今考之《旧唐书&middot;窦轨传》：&ldquo;高祖谓轨曰：&lsquo;公之人蜀车骑、骤骑从者二十人，为公所斩略尽，我陇种车骑，未足给公。&rsquo;&rdquo;《北史&middot;李穆传》：&ldquo;芒山之战，周文帝马中流矢，惊逸坠地。穆下马以策击周文背，骂曰：&lsquo;笼冻军士尔!曹主何在?尔独住此?&rdquo;盖周、隋时人尚有此语。</p><p>　　○淮南子注《淮南子&middot;诠言训》：&ldquo;弄死于。&rdquo;注云：&ldquo;，大杖，以桃木为之，以击杀羿。自是以来鬼畏桃也。&rdquo;《说山训》：&ldquo;羿死桃部不给射&rdquo;，注云：&ldquo;桃部，地名。&rdquo;按&ldquo;部&rdquo;即&ldquo;&rdquo;字，一人注书而前往不同若此。</p><p>　　○史记注《秦始皇纪》：&ldquo;五百石以下，不临，迁勿夺爵。&rdquo;五百石秩卑任浅，故但迁而不夺爵。其六百石以上之不临者亦迁而不夺爵也。史文简古，兼二事为一条。&ldquo;山鬼固不过知一岁事也。&rdquo;其时已秋，岁将尽矣，今年不验则不验矣，山鬼岂能知来年之事哉!退言曰：祖龙者，人之先也，谓称祖乃亡者之辞，无与我也，皆恶言死之意。</p><p>　　始皇崩于沙丘，乃又从井陉抵九原，然後从直道以至咸阳，回绕三四干里而归者，盖始皇先使蒙恬通道，自九原抵甘泉，堑山湮谷千八百里。若径归咸阳，不果行游，恐人疑揣，故载せ蹙├倍毙小５云厶煜拢渚钢舾抵卸还耍嗖腥涛奕诵闹印</p><p>　　《项羽纪》：&ldquo;搏牛之虻，不可以破虮虱。&rdquo;言虻之大者能搏牛而不能破虱，喻距鹿城小而坚，秦不能卒破。</p><p>　　鸿门之会，沛公但称羽为将军，而樊哙则称大王，其时羽未王也。张良曰：&ldquo;推为大王画此计者?&rdquo;其时沛公亦未王也。此皆臣下尊奉之辞，史家因而书之，今百世之下，辞气宛然如见。又如黄歇上秦昭王书：&ldquo;先帝文王、武王。&rdquo;其时秦亦未帝。必以书法裁之，此不达古今者矣。</p><p>　　&ldquo;背关怀楚&rdquo;，谓舍关中形胜之地而都彭城。如师古之解，乃背约，非背关也。</p><p>　　古人谓倍为二。秦得百二，言百倍也。齐得十二，言十倍也。</p><p>　　《孝文纪》：&ldquo;天下人民未有赚志&rdquo;，与《乐毅传》：&ldquo;先王以为谦于志&rdquo;同，皆厌足之意。《荀子》：&ldquo;怅然不慊&rdquo;，又曰：&ldquo;由俗谓之道尽赚也&rdquo;，又曰&ldquo;向万物之美而不能赚也&rdquo;，又曰&ldquo;不自赚其行者言滥过&rdquo;;《战国策》：&ldquo;桓公夜半不赚&rdquo;，又曰&ldquo;膳咱之赚于口&rdquo;，并是&ldquo;慊&rdquo;字而误从口。《大学》：&ldquo;此之谓自谦&rdquo;，亦&ldquo;慊&rdquo;字而误从言。《吕氏春秋》：&ldquo;苟可以谦剂貌辨者，吾无辞为也&rdquo;，亦&ldquo;慊&rdquo;字而误从人。</p><p>　　&ldquo;三年，复晋阳中都民三岁。&rdquo;《正义》曰：&ldquo;晋阳故城在汾州平遥县西南。&rdquo;此当言中都故城在汾州平遥县西南、言晋阳误也，然此注已见卷首&ldquo;中都&rdquo;下。&ldquo;文帝前後死，窦氏，妾也。&rdquo;诸侯皆同姓，谓无甥舅之国可娶，《索隐》解非。</p><p>　　&ldquo;十一月晦日，有食之。&rdquo;《汉书》多有食晦者，盖置朔参差之失。其云&ldquo;十二月望日又食&rdquo;，此当作月耳。</p><p>　　&ldquo;民或祝诅上，以相约结，而後相谩。&rdquo;谓先共祝诅，已而欺负乃相告言也，故诏令若此者勿听抬。注并非。</p><p>　　《考武纪》：&ldquo;其後三年，有司言元宜以天瑞命，不宜以一二数。一元日建元，二元以长星日元光，三元以郊得角兽一曰元狩云。&rdquo;是建元、元光之号皆自後追为之，而武帝即位之初亦但如文、景之元，尚未有年号也。</p><p>　　《天官书》：&ldquo;疾其对国&rdquo;，谓所对之国。如《汉书&middot;五行志》所谓&ldquo;岁在寿星，其冲降娄&rdquo;;《左氏传&middot;襄二十八年》：&ldquo;岁弃其次，而旅于明年之次，以害鸟帑，周楚恶之&rdquo;。社氏解谓失次于北，祸冲在南者也。</p><p>　　&ldquo;四始者候之日&rdquo;，谓岁始也，冬至日也，腊明日也，立春日也。正义专指正月旦，非也。</p><p>　　&ldquo;星陨如雨&rdquo;，乃宋闵公之五年;言襄公者，史文之误。正义以&ldquo;僖公十五年陨石于宋五&rdquo;注之，非也。</p><p>　　《封禅书》：&ldquo;成山斗人海。&rdquo;谓斜曲人之如斗柄然，古人语也，《匈奴传》：&ldquo;汉亦弃上谷之斗辟县造阳地以予胡&rdquo;，又云&ldquo;匈奴有斗人汉地，直张掖郡&rdquo;。&ldquo;各以胜日驾车避恶鬼。&rdquo;胜日谓五行相克之日也，索隐非。</p><p>　　&ldquo;天子病鼎湖甚。&rdquo;湖当作&ldquo;胡&rdquo;，鼎胡，宫名，《汉书&middot;杨雄传》：&ldquo;南至宜春鼎胡，御宿昆吾&rdquo;是也。</p><p>　　故卒起幸甘泉而行右内史界。索隐以为湖县，在今之阌乡，绝远，且无行宫。&ldquo;唯受命而帝者，心知其意而合德焉。&rdquo;按此即谓武帝，服虔以为高祖，非。&ldquo;奉车子侯暴病一日死。&rdquo;死于海上，非死于泰山也。索隐所引《新论》之言殊谬。</p><p>　　《河渠书》：&ldquo;引洛水至商颜下。&rdquo;服虔曰：&ldquo;颜音崖。&rdquo;崖当作&lsquo;岸&rsquo;。《汉书&middot;古今人表》屠岸贾作&ldquo;屠颜贾&rdquo;是也。师古注谓山领象人之颜额者非，其指商山者尤非。刘已辩之。</p><p>　　《卫世家》：&ldquo;顷侯厚赂周夷王，夷王命卫为侯。&rdquo;是顷侯以前之称伯者乃&ldquo;伯子男&rdquo;之伯也，索隐以为&ldquo;方伯&rdquo;之伯，虽有《诗序》&ldquo;旄丘责卫伯&rdquo;之文可据，然非太史公意也，且古亦无以方伯之伯而系溢者。</p><p>　　《楚世家》：&ldquo;武土使随人请王室尊吾号，王弗听。还报楚，楚王怒，乃自立，为楚武王。&rdquo;&ldquo;乃自立&rdquo;为一句，&ldquo;为楚武王&rdquo;为一句，盖言自立为王，後谥为武王耳。古文简，故连属言之。如《管蔡世家》：&ldquo;楚公子围弑其王郏敖，而自立，为灵王。&rdquo;《卫世家》、《郑世家》皆云;楚公子弃疾弑灵王，自立，为平王。《司马穰直传》：&ldquo;至常曾孙和因自立，为齐威玉。&rdquo;又如《韩世家》：&ldquo;晋作六卿，而韩厥在一卿之位，号为献子。&rdquo;与此文势正同。刘炫云号为武，武非溢也，此说凿矣。项梁立楚怀王孙心为楚怀王，尉忙自立为南越武帝，此後世事尔。&ldquo;西起秦患，北绝齐交，则两国之兵必至。&rdquo;此两国即谓秦、齐也，索隐以为韩、魏，非也。《越世家》：&ldquo;乃发习流二千。&rdquo;习流谓士卒中之善泅者，别为一军。索隐乃曰&ldquo;流放之罪人&rdquo;，非也。庾信《哀江南赋》：&ldquo;彼锯牙而钩瓜，又巡江而习流。&rdquo;</p><p>　　&ldquo;不者且得罪&rdquo;，言欲兵之。</p><p>　　《越世家》：&ldquo;吾有所见子晰也。&rdquo;晰者，分明之意，《易&middot;大有》象传：&ldquo;明辨也。&rdquo;即此字。音折，又音制。索隐误以为&ldquo;郑子&rdquo;之。</p><p>　　《魏世家》：&ldquo;王之使者出过，而恶安陵氏于秦。&rdquo;安陵氏，魏之别封。盖魏王之使过安陵，有所不快，而毁之于秦也。</p><p>　　《孔子世家》：&ldquo;余低回留之不能去云。&rdquo;按《玉篇，彳部》：&ldquo;彳氐，除饥切。抵徊，犹徘徊也。&rdquo;然则字本当作&ldquo;抵徊&rdquo;，省为&ldquo;低回&rdquo;耳。今读为&ldquo;高低&rdquo;之低，失之。《楚辞&middot;九章&middot;抽思》：&ldquo;低徊夷犹，宿北姑兮。&rdquo;&ldquo;低&rdquo;一作&ldquo;徘&rdquo;。</p><p>　　《绦侯世家》：&ldquo;此不足君所乎?&rdquo;</p><p>　　谓此岂不满君意乎?盖必条侯辞色之间露其不平之意，故帝有此言，而条侯免冠谢也。</p><p>　　&ldquo;建德代侯坐酎金不善，元鼎五年，有罪，国除。&rdquo;当云&ldquo;元鼎五年，坐酎金不善，国除&rdquo;，衍&ldquo;有罪&rdquo;二字。</p><p>　　《梁孝王世家》：&ldquo;乘布车。&rdquo;谓微服而行，使人不知耳，无降服自比丧人之意。</p><p>　　《伯夷传》：&ldquo;其重若彼&rdquo;，谓俗人之重富贵也;&ldquo;其轻若此&rdquo;，谓清士之轻富贵也。</p><p>　　《管晏传》：&ldquo;方晏子伏庄公尸哭之，成礼然後去，岂所谓见义不为无勇者邪?&rdquo;此言晏子之勇于为义也。古人著书，引成语而反其意者多矣。《左传&middot;僖九年》：&ldquo;君子曰：《诗》所谓&lsquo;自圭之玷，尚可磨也;斯言之玷，不可为也&rdquo;，苟息有焉，&rdquo;言苟息之能不玷其言也。後人持论过高，以苟息赞献公立少为失言，以晏子不讨崔行为无勇，非左氏，太史公之指。</p><p>　　《孙殡传》：&ldquo;重射。&rdquo;渭以千金射也。索隐解以为好射，非。</p><p>　　&ldquo;批亢捣虚&rdquo;，索隐曰：&ldquo;亢言敌人相亢拒也。&rdquo;非也。此与《刘敬传》：&ldquo;扌益其肮&rdquo;之肮同，张晏曰：&ldquo;喉咙也。&rdquo;下文所谓&ldquo;据其街路&rdquo;是也。以敌人所不及备，故谓之虚。</p><p>　　《苏秦传》：&ldquo;前有楼阙轩辕。&rdquo;当作&ldquo;轩县&rdquo;。《周礼&middot;小胥》：&ldquo;正乐县之位，王宫县，诸侯轩县。&rdquo;注谓：&ldquo;轩县者，阙其南面。&rdquo;</p><p>　　&ldquo;殊而走。&rdquo;《说文系传》曰：&ldquo;断绝分析曰殊。&rdquo;谓断支体而未及死。《樗里子传》：&ldquo;今伐蒲人于魏，卫必折而从之。&rdquo;此文误，当依索隐所引《战国策》文为正。魏&rdquo;。</p><p>　　《甘茂传》：&ldquo;其居于秦累世，重矣。&rdquo;谓历事惠王、武王、昭王。</p><p>　　《孟子苟卿传》：&ldquo;始也滥耳。&rdquo;滥者，泛而无节之谓。犹《庄子》之洋自恣也，注引滥觞之义，以为初者，非。</p><p>　　&ldquo;傥亦有牛鼎之意乎?&rdquo;谓伊尹负鼎，百里奚饭牛之意，藉此说以干时，非有仲尼、孟子守正不阿之论也。</p><p>　　《孟尝君传》：&ldquo;婴卒，溢为靖郭君。&rdquo;以号为谥，犹之以氏为姓，皆汉初时人语也。《吕不韦传》：&ldquo;谥为帝太後&rdquo;，与此同，王褒赋&ldquo;幸得溢为洞萧兮&rdquo;，亦是作号字用。</p><p>　　《平原君传》：&ldquo;非以君为有功也而以国人无勋。&rdquo;当作一句读，言非国人无功而不封，君独有功而封也。</p><p>　　《信陵君传》：&ldquo;如姬资之三年。&rdquo;谓以资财求客报仇。</p><p>　　&ldquo;徒豪举耳&rdquo;，谓特貌为豪杰，举动非真，欲求有用之士也。</p><p>　　《蔡泽传》：&ldquo;岂道德之符，而圣人所谓吉祥善事者与?&rdquo;&ldquo;岂&rdquo;下当有&ldquo;非&rdquo;字。</p><p>　　《乐毅传》：&ldquo;室有语，不相尽，以告邻里。&rdquo;谓一室之中有不和之语，乃不自相规劝，而告之邻里，此为情之薄矣，正义谓必告者非。</p><p>　　《鲁仲连传》：&ldquo;邹鲁之臣生则不得事养，死则不得赙衤遂。&rdquo;谓二国贫小，生死之礼不备。索隐谓君弱臣强者非。</p><p>　　&ldquo;楚攻齐之南阳。&rdquo;南阳者，泰山之阳。《孟子》：&ldquo;一战胜齐，遂有南阳。&rdquo;《贾生传》：&ldquo;斡弃周鼎兮，而宝康瓠。&rdquo;应劭曰：&ldquo;斡音。，转也。&rdquo;&ldquo;斡流而迁兮，或推而还。&rdquo;《索隐》曰：&ldquo;斡音乌活反。斡，转也。&rdquo;义同而音异。今《说文》云：&ldquo;斡，蠡柄也。从斗，朝声。杨雄、杜林说皆以为轺车轮斡。乌括切。&rdquo;按朝字，古案切。《说文》既云朝声，则不得为乌括切矣。颜师古《匡谬正俗》云：&ldquo;《声类》《字林》并音管。&rdquo;贾谊《服鸟赋》云：&ldquo;斡流而迁。&rdquo;张华《励志诗》云：&ldquo;大仪斡运。&rdquo;皆为转也。《楚辞》云：&ldquo;维焉系?&rdquo;此义与斡同，字即为&ldquo;&rdquo;。故知斡、管二者不殊，近代流俗音乌括切，非也。《汉书&middot;食货志》：&ldquo;浮食奇民欲擅斡山海之货。&rdquo;师古曰：&ldquo;斡谓主领也，读与管同。&rdquo;</p><p>　　《张敖传》：&ldquo;要之置。&rdquo;置，驿也。如《汉相国世家》：&ldquo;取祁善置&rdquo;，《田横传》：&ldquo;至尸乡厩置&rdquo;之&ldquo;置&rdquo;，《汉书&middot;冯奉世家》：&ldquo;燔烧置亭。&rdquo;《淮阴侯传》：&ldquo;容容无所倚。&rdquo;容容即&ldquo;禹禹&rdquo;字。</p><p>　　《卢缩传》：&ldquo;匈奴以为东胡卢王，&rdquo;封之为东胡王也，以其姓卢，故曰东胡卢王。</p><p>　　《田荣传》：&ldquo;荣弟横收齐散兵，得数万人，反击项羽于城阳。&rdquo;正义以为濮州雷泽县，非也。《汉书》城阳郡治莒;《史记&middot;吕後纪》言齐王乃上城阳之郡;《孝文纪》言以齐剧郡立朱虚侯章为城阳王;而《淮阴侯传》言击杀龙且于潍水上，齐王亡去，信遂追北至城阳，皆此地。按《战国策》貂勃对襄王曰：&ldquo;昔王不能守王之社稷，走而之城阳之山中，安平君以敝卒七千禽敌，反千里之齐，当是时，阎城阳而王天下，莫之能止，然为栈道木阁而迎王与後于城阳之山中，王乃复反，子临百姓。&rdquo;则古齐时已名城阳矣。</p><p>　　&ldquo;无不善画者莫能图&rdquo;，谓以横兄弟之贤而不能存齐。</p><p>　　《陆贾传》：&ldquo;尉佗乃蹶然起，坐谢陆生。&rdquo;坐者，跪也。</p><p>　　&ldquo;数见不鲜&rdquo;，意必秦时人语，犹今人所谓&ldquo;常来之客不杀鸡&rdquo;也。贾乃引此以为父之于子亦不欲久，当时之薄俗可知矣。</p><p>　　《袁盎传》：&ldquo;调为陇西都尉。&rdquo;此今日调官字所本。调有更易之意，犹琴瑟之更张乃调也。如淳训为选，未尽。</p><p>　　《扁鹊传》：&ldquo;医之所病病道少。&rdquo;言医之所患患用其道者少，即下文六者是也。</p><p>　　《仓公传》：&ldquo;臣意年尽三年，年三十九岁也。&rdquo;按徐广注，高後八年，意年二十六，当作&ldquo;年尽十三年，年三十九岁也&rdquo;，脱&ldquo;十&rdquo;字。《孝文本纪》：&ldquo;十三年，除肉刑。&rdquo;</p><p>　　《武安传》：&ldquo;与长孺共一老秃翁。&rdquo;谓尔我皆垂暮之年，无所顾惜，当直言以决此事也，索隐以为共治一老秃翁者非。</p><p>　　&ldquo;因匈奴犯塞，而有卫、霍之功。&rdquo;故序匈奴于卫将军、骤骑传之前。</p><p>　　《南越尉佗传》：&ldquo;发兵守要害处。&rdquo;按《汉书&middot;西南夷传》注：&ldquo;师古曰：要害者，在我为要，于敌为害也。&rdquo;此解未尽，要害谓攻守必争之地，我可以害彼，彼可以害我，谓之害。人身亦有要害，《素问》：&ldquo;岐伯对黄帝曰：&lsquo;脉有要害。&rsquo;&rdquo;《後汉书&middot;来歙传》：&ldquo;中臣要害。&rdquo;</p><p>　　《司马相如传》：&ldquo;其为祸也不亦难矣。&rdquo;衍&ldquo;亦&rdquo;字。</p><p>　　《汲黯传》：&ldquo;愚民安知&rdquo;为一句。</p><p>　　《郑当时传》：&ldquo;高祖令诸故项籍臣名籍。&rdquo;谓奏事有涉项王者，必斥其名曰&ldquo;项籍&rdquo;也。</p><p>　　《酷吏传》：&ldquo;尸亡去，归葬。&rdquo;言其家人窃载尸而逃也。谓尸能自飞去，怪矣!</p><p>　　《游侠传》：&ldquo;近世延陵、孟尝、春申、平原、信陵之徒，皆因王者亲属藉于有土卿相之富厚。&rdquo;延陵谓季札，以其遍游上国，与名卿相结，解千金之剑，而系冢树，有侠士之风也。</p><p>　　《货殖传》：&ldquo;廉吏久久更富，廉贾归富。&rdquo;又曰：&ldquo;贪贾三之，廉贾五之。&rdquo;夫放于利而行，多怨。廉者知取知予，无求多于人，义然後取，人不厌其取。是以取之虽少，而久久更富，廉者之所得乃有其五也。注非。</p><p>　　&ldquo;洛阳街居在齐、秦、楚、赵之中。&rdquo;《说文》：&ldquo;街，四通道。&rdquo;《盐铁论》：&ldquo;燕之涿蓟，赵之邯郸，魏之温轵，韩之荥阳，齐之临淄，楚之宛丘，郑之阳翟，二周之三川，皆为天下名都，居五诸侯之衢，跨街冲之路。&rdquo;</p><p>　　&ldquo;尽椎埋去就，与时俯仰。&rdquo;椎埋当是&ldquo;推移&rdquo;二字之误。</p><p>　　《太史公自序》：&ldquo;申吕肖矣。&rdquo;肖乃&ldquo;削&rdquo;字，脱其旁耳。与《孟子》：&ldquo;鲁之削也滋甚&rdquo;义同，徐广注以为者非。</p><p>　　○汉书注《汉书叙例》，颜师古撰。其所列姓氏邓展、文颖下亦云：&ldquo;魏建安中&rdquo;，建安乃汉献帝年号，虽政出曹氏，不得遽名以魏。</p><p>　　《高帝纪》：&ldquo;诸侯罢戏下，各就国。&rdquo;注引一说云：&ldquo;时从项羽在戏水之上。&rdquo;此说为是。盖羽入咸阳，而诸侯自留军戏下尔。他处固有以戏为麾者，但云罢麾下似不成文。</p><p>　　&ldquo;不因其几而遂取之。&rdquo;训几为危，未当。几即&ldquo;机&rdquo;字，如《书》：&ldquo;若虞机张&rdquo;之机。</p><p>　　&ldquo;遣诣相国府，署行义年。&rdquo;谓书其平日为人之实迹，如《昭帝纪》：&ldquo;元凤元年三月，赐郡国所选有行义者涿郡韩福等五人帛&rdquo;，《宣帝纪》：&ldquo;令郡国举孝弟有行义闻于乡里者各一人&rdquo;是也。刘改&ldquo;义&rdquo;为&ldquo;仪&rdquo;，谓若今团貌，非。</p><p>　　《武帝纪》：元封元年，&ldquo;诏用事八神。&rdquo;谓东巡海上而祠八神也，即《封禅书》所谓八神。一曰天主，祠天齐之属。文颖以为祭太一，开八通之鬼道者，非。</p><p>　　&ldquo;天汉元年秋，闭城门，大搜。&rdquo;与二年及征和元年之大搜同，皆搜索好人也，非逾侈者也。</p><p>　　《昭帝纪》：&ldquo;三辅太常郡得以叔粟当赋。&rdquo;汉时田租本是叔粟，今并口算杂征之，用钱者皆令以叔粟当之。其独行于三辅太常郡者，不独为贱伤农，亦以减漕三百万石，虑储侍之乏也。</p><p>　　《元帝纪》：永光元年，&ldquo;秋，罢。&rdquo;如淳曰：&ldquo;当言罢某官某事，烂脱失之。&rdquo;是也。《左传&middot;成二年》：&ldquo;夏，有。&rdquo;亦是缺文，杜氏解曰：&ldquo;失新筑战事。&rdquo;</p><p>　　建昭三年，&ldquo;戊己校尉&rdquo;。师古曰：&ldquo;戊己校尉者，镇安西域，无常治处。亦犹甲乙丙丁庚辛壬癸各有正位，而戊己四季寄王，故以名官也。时有戊校尉，又有己校尉。一说戊己位在中央，今所置校尉处三十六国之中，故曰戊己也。&rdquo;《百官公卿表》注亦载二说。《汉官仪》曰：&ldquo;戊己中央，镇覆四方。&rdquo;又&ldquo;开渠播种，以为厌胜，故称戊己焉。&rdquo;按马融《广成颂》曰：&ldquo;校队案部，前後有屯，甲乙相伍，戊己为坚。&rdquo;则不独西域，虽平时校猎，亦有部伍也。又知其甲乙八名皆有，而西域则但置此戊己二官尔。《车师传》：&ldquo;置戊己校尉，屯田，居车师故地。&rdquo;《乌孙传》：&ldquo;汉徙己校屯姑墨，&rdquo;而《後汉书&middot;耿恭传》：&ldquo;恭为戊校尉，屯後王部金蒲城;谒者关宠为己校尉，屯前王柳中城。&rdquo;故师古以为无常治。</p><p>　　《哀帝纪》：&ldquo;非赦令也，皆蠲除之，&rdquo;犹《成帝纪》言&ldquo;其吏也迁二等&rdquo;同一文法。盖赦令不可复反，故但此一事不蠲除也。</p><p>　　《王子侯表》：&ldquo;&lt;幸瓜&gt;节侯息城阳顷王子。&rdquo;师古曰：&ldquo;&lt;幸瓜&gt;即&lsquo;瓠&rsquo;字也。又音孤。&rdquo;《地理志》北海郡下&ldquo;&lt;幸瓜&gt;侯国&rdquo;，师古曰：&ldquo;&lt;幸瓜&gt;即&lsquo;执&rsquo;字。&rdquo;二音不同。而《功臣表》：&ldquo;&lt;幸瓜&gt;讠聂侯酐&rdquo;者，师古曰：&ldquo;钒狐同。&rdquo;河东郡下作&ldquo;狐讠聂&rdquo;，又未知即此一字否也。</p><p>　　《百官表》：&ldquo;长水校尉掌长水、宣曲胡骑。&rdquo;师古曰：&ldquo;长水，胡名也，宣曲，观名。胡骑之屯于宣曲者。&rdquo;按长水非胡名也。《郊祝志》：&ldquo;霸产丰涝，径渭长水，以近咸阳，尽得比山川伺。&rdquo;《史记》索隐曰：&ldquo;《百官表》有长水校尉。&rdquo;沈约《宋书》云：&ldquo;营近长水，因名。&rdquo;《水经》云：&ldquo;长水出白鹿原，今之荆溪水是也。&rdquo;</p><p>　　元凤四年，蒲侯苏昌为太常。十一年，&ldquo;坐籍霍山书泄秘书，免。&rdquo;师古曰：&ldquo;以秘书借霍山。&rdquo;非也。盖籍没霍山之书中有秘记，当密奏之&ldquo;而辄以示人，故以宣泄罪之耳，山本传言：&ldquo;山坐写秘书，显为上书，献城西第，人马千匹，以赎山罪。&rdquo;若山之秘书从昌借之，昌之罪将不止免官。而元康四年，昌复为太常，薄责昌而厚绳山，非法之平也。且如颜说，当云&ldquo;坐借霍山秘书，免&rdquo;足矣，何用文之重辞之复乎?</p><p>　　建昭三年七月戊辰，&ldquo;卫尉李延寿为御史大夫一姓繁&rdquo;。师古曰：&ldquo;繁音蒲元反。&rdquo;《陈汤传》：&ldquo;御史大夫繁延寿。&rdquo;师古曰：&ldquo;繁音蒲胡反。&rdquo;《萧望之传》师古晋婆。《谷永传》师古音蒲河反。蒲元则音盘，蒲胡则音蒲，蒲河则音婆，三音互见，并未归一。然繁字似有婆音，《左传&middot;定四年》：&ldquo;殷民十族繁氏。&rdquo;繁音步何反。《仪礼&middot;乡射礼》注：&ldquo;今文&lsquo;皮树&rsquo;为&lsquo;繁竖&rsquo;。皮古音婆。&rdquo;《史记&middot;张丞相世家》：&ldquo;丞相司直繁君。&rdquo;索隐曰：&ldquo;繁音婆。&rdquo;《文选》&ldquo;繁休伯&rdquo;，吕向音步向反。则繁之音婆相传久矣。</p><p>　　《律历志》：&ldquo;寿王候课比三年下。&rdquo;谓课居下也。下文言&ldquo;竟以下吏&rdquo;，乃是下狱，师古注非。</p><p>　　《食货志》：&ldquo;学六甲五方书计之事。&rdquo;六甲者，四时六十甲子之类;五方者，九州岳读列国之名;书者，六书;计者，九数。瓒说未尽。</p><p>　　&ldquo;国亡捐瘠者。&rdquo;瘠，古&ldquo;&rdquo;字，谓死而不葬者也。《娄敬传》&ldquo;徒见赢老弱&rdquo;，《史记》作&ldquo;瘠&rdquo;。《後汉书&middot;彭城靖王恭传》：&ldquo;毁过礼。&rdquo;《大戴礼》：&ldquo;赢丑以。&rdquo;皆是&ldquo;瘠&rdquo;字。则此瘠乃字之误，当从孟康之说。&ldquo;课得毅皆多其旁田，亩一斜以上。&rdquo;盖懦地乃久不耕之地。地力有徐，其收必多，所以作代田之法也。</p><p>　　&ldquo;天下大氏无虑皆铸金钱矣。&rdquo;无虑犹云无算，言多也。</p><p>　　&ldquo;布货十品，&rdquo;师古曰：&ldquo;布即钱耳。谓之布者，言其分布流行也。&rdquo;按本文，钱、布自是二品，而下文复载，改作货布之制，安得谓布即钱乎?《莽传》曰：&ldquo;货布长二寸五分，广一寸，直货钱二十五。&rdquo;今货布见存，上狭下广而歧，其下中有一孔，师古当日或未之见也。</p><p>　　《郊把志》：&ldquo;文公获若石，云于陈仓北坂城祠之，其神或岁不至，或岁数来也。常以夜，光辉若流星，从东方来，集于祠城。若雄鸡，其声殷，云野鸡夜鸣。&rdquo;如淳曰：&ldquo;野鸡，雉也。吕後名雉，改曰野鸡。&rdquo;《五行志》：&ldquo;天水冀南山，大石鸣声隆隆如雷。有顷止，鸡皆鸣。&rdquo;师古日/雉也。&rdquo;窃谓野鸡者，野中之鸡耳。注拘于苟悦云：&ldquo;讳雉之字日野鸡。&rdquo;夫讳&ldquo;恒&rdquo;日常，讳&ldquo;启&rdquo;曰开，史固有言常言开者，岂必其皆为恒与启乎?又此文本《史记&middot;封禅书》，其上文云&ldquo;有雉登鼎耳ず&rdquo;，其下文云&ldquo;公孙卿言，见仙人迹喉氏城上，有物如雉往来城上&rdquo;，又云&ldquo;纵远方奇兽飞禽及白雉诸物&rdquo;，并无所讳。而《汉书&middot;地理志》南阳郡有雉县，江夏郡有下雉县;《五行志》：&ldquo;王音等上言，雉者听察，先闻雷声&rdquo;，则汉时未尝讳雉也。</p><p>　　&ldquo;木寓龙一驷，木寓车马一驷。&rdquo;李奇曰：&ldquo;寓，奇也。寄生龙形于木。&rdquo;此说恐非。古文伊、寓通用，木寓，木偶也，《史记&middot;孝武纪》：&ldquo;作木偶马&rdquo;，而《韩延寿传》曰&ldquo;卖偶车马下里伪物者，弃之市道&rdquo;。古人用以事神及送死皆木偶人木偶马，今人代以人纸马。又《史记&middot;殷本纪》：&ldquo;帝武乙无道，为偶人，谓之天神。&rdquo;索隐曰：&ldquo;偶音寓。&rdquo;《酷吏传》：&ldquo;匈奴至为偶人，象郅都。&rdquo;索隐曰：&ldquo;《汉书》作寓人。&rdquo;可以证寓之为偶矣。</p><p>　　《五行志》：&ldquo;吴王濞封有四郡五十余城。&rdquo;&ldquo;四&rdquo;当作&ldquo;三&rdquo;，古四字积划以成，与三易混，犹《左传》：&ldquo;陈蔡不羹三国&rdquo;之为四国也。</p><p>　　&ldquo;隐公三年二月己巳，日有食之，其後郑获鲁隐。&rdquo;按狐壤之战事在其前，乃隐公为公子时，此刘向误说，班、史因之，不必曲为之解。</p><p>　　》沟洫志》：&ldquo;内史稻田租挈重。&rdquo;挈，偏也，《说文》有用字。注云：&ldquo;角一俯一仰，&rdquo;意同。</p><p>　　《楚元王传》：&ldquo;孙卿&rdquo;，师古曰：&ldquo;荀况，汉以避宣帝讳改之。&rdquo;按汉人不避嫌名，荀之为&ldquo;孙&rdquo;，如孟卯之为&ldquo;芒卯&rdquo;，司徒之为&ldquo;申徒&rdquo;，语音之转也。</p><p>　　&ldquo;上数欲用向为九卿，辄不为王氏居位者及丞相御史所持，故终不迁。&rdquo;衍一&ldquo;不&rdquo;字，当云&ldquo;辄为王氏居位者及丞相御史所持&rdquo;。持者，挟持之义，而非挟助之解也。</p><p>　　《季布传》：&ldquo;难近&rdquo;，谓令人畏而远之。师古以近为近天子，为大臣，非也。</p><p>　　《樊哙传》：&ldquo;项羽即飨军士，中酒。&rdquo;中酒谓酒半也。《吕氏春秋》谓之&ldquo;中饮&rdquo;。凡事之半日中。《左传&middot;昭公二十八年》：&ldquo;中置&rdquo;，谓馈之半也。毕。《史记&middot;河渠书》：&ldquo;中作而觉&rdquo;，谓工之半也。《吕氏春秋》：&ldquo;中关而止&rdquo;，谓关弓弦正半而而止也。中酒犹今人言半席。师古解以不醉不醒，故谓之中，失之矣。</p><p>　　《淮南厉王传》：&ldquo;命从者刑之&rdquo;，《史记》作&ldquo;刭之&rdquo;，当从刭，音相近而讹。下文&ldquo;太子自刑不殊&rdquo;，又云&ldquo;王自刑杀&rdquo;，《史记》亦皆作&ldquo;刭&rdquo;也。&ldquo;孝先自告反，告除其罪。&rdquo;按《史记》无下&ldquo;告&rdquo;字，是衍文，师古曲为之说。</p><p>　　《万石君传》：&ldquo;内史坐车中，自如固当者。&rdquo;反言之也，言贵而骄人，当如此乎?</p><p>　　《贾谊传》：&ldquo;上数爽其忧。&rdquo;谓秦之所忧者在孤立，而汉之所忧者在诸侯;汉初之所忧者在异姓，而今之所忧者在同姓。</p><p>　　张敖不反，故添一&ldquo;贯高为相&rdquo;句，古人文字之密。</p><p>　　&ldquo;植遗腹，朝委裘，而天下不乱。&rdquo;必古有是语，所谓&ldquo;君薨而世子生&rdquo;者也，季桓子命其臣正常曰：&ldquo;南孺子之子男也，则以告而立之。&rdquo;遗腹之为嗣，自人君以至于大夫，一也。</p><p>　　《邹阳传》：&ldquo;宋任子冉之计，囚墨翟。&rdquo;《史记》作&ldquo;子罕&rdquo;。文颖曰：&ldquo;子冉，子罕也。&rdquo;按子罕是鲁襄公时人，墨翟在孔子之後，子冉当别是一人。&ldquo;秦皇帝任中庶子蒙之言。&rdquo;师古曰：&ldquo;蒙者，庶子名也。&rdquo;今流俗书本&ldquo;蒙&rdquo;下辄加&ldquo;恬&rdquo;字，非也。按《史记》，秦王宠臣中庶子蒙嘉为先言于秦王，非蒙恬，蒙亦非名，传文脱一&ldquo;嘉&rdquo;字。</p><p>　　《赵王彭祖传》：&ldquo;椎埋&rdquo;，即掘冢也。新葬者谓之埋。师古曰：&ldquo;椎杀人而埋之。&rdquo;恐非。</p><p>　　《李广传》：&ldquo;弥节白檀。&rdquo;弥与&ldquo;弭&rdquo;同。《司马相如传》：&ldquo;于是楚王乃饵节徘徊。&rdquo;注&ldquo;郭璞曰：&ldquo;洱犹低也。节，所杖信节也。&rdquo;</p><p>　　&ldquo;陵当发出塞，乃诏强弩都尉，令迎军。&rdquo;言当俟陵出塞之後，乃诏博德迎之。</p><p>　　《苏武传》：&ldquo;陵恶自赐武，使其妻赐武牛羊数十头。&rdquo;今人送物与人，而托其名于妻者，往往有之。其谓之赐者，陵在匈奴己立为王故也，云恶自赐武，盖嫌于自居其名耳。师古注谓，若示己于匈奴中富饶以夸武者，非。</p><p>　　《司马相如传》：《子虚之赋》乃&ldquo;游梁时作&rdquo;。当是侈梁王田猎之事而为言耳。後更为楚称齐难而归之天子，则非当日之本文矣。若但如今所载子虚之言，不成一篇结构。</p><p>　　《张安世传》：&ldquo;无子，于安世小男彭祖。&rdquo;谓贺无见存之子，而以安世小男为子，其早死之子别有一子，乃下文所谓孤孙霸，非无于也。</p><p>　　《杜周传》：&ldquo;吏所增加十有余万。&rdquo;谓辞外株连之人。</p><p>　　《张骞传》：&ldquo;竟不能得月氏要领。&rdquo;古人上衣下裳，举裳者执要，举衣者执领。</p><p>　　《广陵王胥传》：&ldquo;女须位曰：&lsquo;孝武帝下我言。&rsquo;&rdquo;孝武帝降凭其身而言。&ldquo;千里马兮驻待路。&rdquo;言神魂飞扬，将乘此马而远适千里之外，张晏注以为驿马，非。</p><p>　　《严助传》：&ldquo;臣闻道路言：闽越王弟甲弑而杀之。&rdquo;即下文所云&ldquo;会闽越王弟余善，杀王以降&rdquo;者也。当淮南王上书之时，不知其名，故谓之甲，犹云某甲耳。师古曰：&ldquo;甲者，闽越王弟之名。&rdquo;非。</p><p>　　《朱买臣传》：&ldquo;买臣人家中。&rdquo;即会稽邸中也。邸如今京师之会馆。</p><p>　　《东方朔传》：&ldquo;以剑割肉而去之。&rdquo;裴松之注：&ldquo;《魏志》云：古人谓藏为去。&rdquo;《苏武传》：&ldquo;掘野鼠去【C030】实而食之。&rdquo;师古曰：&ldquo;去谓藏之也。&rdquo;《杨浑传》：&ldquo;廷尉当恽大逆无道&rdquo;者，以书中有&ldquo;君父送终&rdquo;之语。</p><p>　　《梅福传》：&ldquo;诸侯夺宗。&rdquo;如帝挚立不善，崩，而尧自唐侯升为天子是也。《梅福传》赞：&ldquo;殷鉴不远，夏後所闻。&rdquo;谓福引吕霍上官之事以规切王氏。师古注谓封孔子後，非。</p><p>　　《霍光传》：&ldquo;张章等言霍氏皆雠有功。&rdquo;晋的曰：&ldquo;雠，等也。&rdquo;非也，此如《诗》：&ldquo;无言不雠&rdquo;之雠。《左传&middot;僖五年》：&ldquo;无丧而忧，必雠焉。&rdquo;注：&ldquo;雠犹对也。&rdquo;《律历志》：&ldquo;广延宣问，以理星度，未能雠也。&rdquo;郑德曰：&ldquo;相应为雠也。&rdquo;《郊祀志》：&ldquo;其方尽多不雠。&rdquo;《伍被传》赞：&ldquo;忠不终而诈雠。&rdquo;《魏其传》：&ldquo;上使御史簿责婴，所言灌夫颇不雠。&rdquo;</p><p>　　《赵充国传》：&ldquo;微将军，谁不乐此者?&rdquo;言岂独将军苟安贪便。人人皆欲为之。师古注以&ldquo;微&rdquo;字属上句读，非。</p><p>　　《辛庆忌传》：&ldquo;卫青在位，淮南寝谋。&rdquo;谓伍被言大将军数将习兵，未易当;又言虽古名将不过是，为淮南所惮。</p><p>　　《于定国传》：&ldquo;万方之事大录于君。&rdquo;按今所传王肃注《舜典》&ldquo;纳于大麓&rdquo;曰：&ldquo;麓，录也。纳舜，使大录万机之政。&rdquo;盖西京时已有此解，故诏书用之。</p><p>　　《于定国传》赞：&ldquo;哀鳏哲狱。&rdquo;《毛诗》、《礼记》凡鳏寡之鳏皆作&ldquo;矜&rdquo;，此亦矜之误。哲则&ldquo;折&rdquo;之误也。师古以传中有哀鳏寡语，遂以释此文，而以哲为&ldquo;明哲&rdquo;之哲。</p><p>　　《龚胜传》：&ldquo;勿随俗动吾家，种柏作祠堂，&rdquo;师古曰：&ldquo;多设器备，恐被发掘，为动吾家。&rdquo;非也。古人族葬，胜必已自有墓，若随俗人之意，更于家上种柏作祠堂，则是动吾家也。盖以朝代迁革，一切饰终之礼俱不欲用。</p><p>　　《韦贤传》：&ldquo;岁月其祖，年其逮。於昔君子，庶显于後。&rdquo;孟自言年老，慕昔之君子垂令名于後，欲王信老成之言而用之也。在邹诗曰&ldquo;既且陋&rdquo;，则此为孟之自述可知。</p><p>　　&ldquo;下从者与载送之。&rdquo;下如《爱盎传》：&ldquo;下赵谈&rdquo;之下，与之共载，复送至其家也。</p><p>　　《尹翁归传》：&ldquo;高至于死。&rdquo;高谓罪名之上者，犹言上刑。</p><p>　　《王尊传》：&ldquo;猥被共工之大恶。&rdquo;谓御史大夫劾奏尊以靖言庸违，象共滔天。</p><p>　　《萧育传》：&ldquo;鄂名贼梁子政。&rdquo;名贼犹言名王，谓贼之有名号者也。师古曰：&ldquo;名贼者，自显其名，无所避匿，言其强也。&rdquo;非。</p><p>　　《宣元六王传》赞：&ldquo;贪人败类。&rdquo;《大雅&middot;桑柔》之诗，师古庄误以为《荡》。</p><p>　　《张禹传》：&ldquo;两人皆闻知，各自得也。&rdquo;崇以禹为亲之，宣以禹为敬之，故各自得。</p><p>　　《翟方进传》：&ldquo;万岁之期，近慎朝暮。&rdquo;谓宫车晏驾，故下文郎贲丽以为可移于相也。</p><p>　　《杨雄传》：&ldquo;不知伯侨周何别也。&rdquo;谓不知是何王之别子。</p><p>　　&ldquo;冠伦魁能。&rdquo;能字当属上句，言为能臣之首。</p><p>　　史书之文中有误字，要当旁证以求其是，不必曲为之说。如此传《解嘲篇》中&ldquo;欲谈者宛舌而固声&rdquo;，固乃&ldquo;同&rdquo;之误;&ldquo;东方朔割名于细君&rdquo;，名乃&ldquo;炙&rdquo;之误，有《文选》可证。而必欲训之为固、为名，此小颜之癣也。《颜氏家训》云：&ldquo;《毅梁传》：&ldquo;孟劳者，鲁之宝刀也。&rdquo;有姜仲岳，读刀为&ldquo;力&rdquo;，谓公子左右姓孟名劳，多力之人，为国所宝。与吾苦净。清河郡守邢峙，当世硕儒，助吾证之，赧然而服。此传&ldquo;割名&rdquo;之解得无类之。</p><p>　　《儒林传》：&ldquo;弟子行虽不备，而至于大夫郎掌故以百数。&rdquo;谓不必皆有行谊，而多显官。</p><p>　　《货殖传》：&ldquo;为平陵石氏持钱。&rdquo;持钱犹今人言掌财也。如氏、直氏皆平陵富人，而石氏皆亦次之。</p><p>　　《游侠传》：&ldquo;酒市赵君都、贾子光。&rdquo;服虔曰：&ldquo;酒市中人也。&rdquo;非也。按《王尊传》：&ldquo;长安宿豪大猾箭张禁、酒赵放。&rdquo;晋的曰：&ldquo;此二人作箭作酒之家。&rdquo;今此上文有箭张回，即张禁也。君都亦邵放也，名偶异耳。</p><p>　　《佞幸传》：&ldquo;朕惟噬肤之恩未忍。&rdquo;是取《易&middot;暌》六五&ldquo;厥宗噬肤&rdquo;，言贵戚之卿，恩未忍绝。</p><p>　　《匈奴传》：&ldquo;孤偾之君。&rdquo;愤如《左传》：&ldquo;张脉偾兴&rdquo;之偾。《仓公传》所谓&ldquo;病得之欲男子而不可得也&rdquo;。</p><p>　　&ldquo;卫律为单于谋穿井筑城治楼以藏，与秦人守之。&rdquo;师古曰：&ldquo;秦时有人亡入匈奴者，今其子孙尚号秦人。&rdquo;非也，彼时匈奴谓中国人为秦人，犹今言汉人耳。《西域传》：&ldquo;匈奴缚马前後足，置城下，驰言：&lsquo;秦人，我モ若马!&rsquo;&rdquo;师古曰：&ldquo;谓中国人为秦人，习故言也。&rdquo;是矣。其言与秦人守者，匈奴以转徙为业，不习守御，凡穿井筑城之事，非秦人不能为也，《大宛传》：&ldquo;闻宛城中新得秦人，知穿井。&rdquo;亦谓中国人。</p><p>　　&ldquo;去胡来王唐兜。&rdquo;师古曰：&ldquo;为其去胡而来降汉，故以为王号。&rdquo;非也。《西域传》：&ldquo;羌国王号去胡来王。&rdquo;</p><p>　　&ldquo;臣知父呼韩邪单于蒙无量之恩。&rdquo;其时尚未更名，当曰&ldquo;臣囊知牙斯。&rdquo;作史者从其径更名录之耳。</p><p>　　故印己坏，乃云&ldquo;因上书求故印&rdquo;者，求更铸如故印之式，去新字而言玺。《南粤传》：&ldquo;朕高皇帝侧室之子。&rdquo;师古曰：&ldquo;言非正嫡所生。&rdquo;非也。《春秋&middot;左氏桓公二年传》曰：&ldquo;卿置侧室。&rdquo;杜解：&ldquo;侧室，众子也。&rdquo;《文公十二年传》曰：&ldquo;赵有侧室曰穿。&rdquo;</p><p>　　《西域传》：&ldquo;康居国王东羁事匈奴。&rdquo;言不纯臣，但羁縻事之，与乌孙羁属意同，当用彼注删此注。</p><p>　　&ldquo;宜给足，不可乏。&rdquo;当作&ldquo;可不乏&rdquo;。</p><p>　　《外戚传》：&ldquo;常与死为伍。&rdquo;言滨于死。</p><p>　　&ldquo;其条刺史大长秋来自之。&rdquo;&ldquo;史&rdquo;当作&ldquo;使&rdquo;。元是&ldquo;使&rdquo;字。</p><p>　　&ldquo;丞知是何等儿也。&rdquo;言藏之以辨是男非女。师古注非。</p><p>　　&ldquo;奈何令长信得闻之。&rdquo;谓何道令太後闻之。</p><p>　　&ldquo;终没，至乃配食于左坐。&rdquo;谓合葬渭陵，配食元帝。</p><p>　　《王莽传》：&ldquo;治者掌寇大夫陈成自免去官。&rdquo;盖先几而去。</p><p>　　自称&ldquo;废汉大将军&rdquo;者，自称汉大将军也，下文云&ldquo;亡汉将军&rdquo;同此意。自莽言，谓之废汉、亡汉耳。</p><p>　　&ldquo;会省户下。&rdquo;省户即禁门也。蔡邕《独断》曰：&ldquo;禁中者，门户有禁，非侍御者不得人，故曰禁中。&rdquo;孝元皇後父大司马阳平侯名禁，当时避之，故曰省中。</p><p>　　&ldquo;右庚刻木校尉。&rdquo;&ldquo;刻&rdquo;、&ldquo;克&rdquo;同，取金克木。</p><p>　　《叙传》：&ldquo;刘氏承尧之後，氏族之世，著乎《春秋》。&rdquo;《左氏昭公二十九年传》：&ldquo;陶唐氏既衰，其後有刘累者，学扰龙于豢龙氏，以事孔甲。&rdquo;师古引&ldquo;士会奔秦，其处者为刘氏&rdquo;，则又其苗裔也。</p><p>　　&ldquo;雕落洪支。&rdquo;谓中山、东平之狱。服虔以为废退王氏，非。</p><p>　　○後汉书注《光武纪》：&ldquo;今此谁贼，而驰鹜击之乎?&rdquo;注：&ldquo;谁谓未有主也。&rdquo;非，言此何等贼，不足烦主上亲击也。</p><p>　　&ldquo;敢拘制不还，以卖人法从事。&rdquo;言比略卖人口律罪之，重其法也。</p><p>　　《质帝纪》：&ldquo;先，能通经者各令随家法。&rdquo;注：&ldquo;儒生为《诗》者谓之诗家，为《礼》者谓之礼家。&rdquo;非也。谓如《诗》有齐、鲁韩、毛。通《齐诗》者自以为《齐诗》教授，通《鲁诗》者自以为《鲁诗》教授，韩、毛及《五经》皆然，乃所谓家法耳。《鲁丕传》言：&ldquo;法异者各令自说师法&rdquo;;《徐防传》言：&ldquo;伏见大学试博士弟子，皆以意说，不循家法&rdquo;是也。</p><p>　　《安帝纪》：&ldquo;永初元年九月癸酉，调扬州五郡租米，赡给东郡济阴、陈留，梁国下邓、山阳。&rdquo;注：&ldquo;五郡谓九江、丹阳、庐江、吴郡、豫章也，扬州领六郡，会稽最远，盖不调也。&rdquo;按《顺帝纪》：&ldquo;永建四年，分会稽为吴郡。&rdquo;安帝时未有吴郡，止五郡，无可疑者。注非。</p><p>　　冯异遗李轶书：&ldquo;苟令长安尚可扶助，延期岁月，疏不间亲。远不逾近，季文岂能居一隅哉。&rdquo;言季文于更始为亲近之臣，当在朝秉政，岂得居此一隅。注失其指，反以为疏远，非。</p><p>　　《景丹传》：&ldquo;邯郸将帅数言，我发渔阳、上谷兵，我卿应言然。&rdquo;谓邯郸将帅有此言，我亦聊以此言应之，不能必二郡之果来也。本文自明，注乃谓王郎欲发之，谬矣。</p><p>　　《鲍永传》：&ldquo;大守赵兴叹曰：&lsquo;我受汉茅土，不能立节，而鲍永死之，岂可害其子也?&rsquo;&rdquo;&ldquo;永&rdquo;字误，当作&ldquo;鲍宣&rdquo;。</p><p>　　《杨厚传》：&ldquo;阴臣近戚妃党当受祸。&rdquo;阴臣谓妇人，下文宋阿母是也。注：&ldquo;阴，私也。&rdquo;非。</p><p>　　《郎ダ传》：&ldquo;思过念咎，务消只悔。&rdquo;注：&ldquo;只，大也。&rdquo;非也。按《易&middot;复》：&ldquo;初九，无只悔。&rdquo;九家本作&ldquo;多&rdquo;，古人多、只二字通用。</p><p>　　《朱浮传》：&ldquo;自损盛时。&rdquo;&ldquo;损&rdquo;当作&ldquo;捐&rdquo;。</p><p>　　《贾逞传》：&ldquo;乡人有所计争，辄令祝少宾。&rdquo;云：&ldquo;祝，诅也。争曲直者辄言敢祝少宾乎?&rdquo;非也。言敢于少宾之前发誓乎?事之如神明也。古人文简尔。《钟离意传》：&ldquo;光武得奏，以见霸。&rdquo;见当作&ldquo;视&rdquo;，古&ldquo;示&rdquo;字。作视谓以意奏示霸也。</p><p>　　《张禹传》：&ldquo;祖父况为常山关长，会赤眉攻关城。&rdquo;按《前汉志》，常山郡之县十八，其十二曰关。《续汉志》无此县，世祖所省也，其地当即今之故关，建武十五年，徙雁门、代郡、上谷三郡民，置常山关、居庸关以东。</p><p>　　《梁节王畅传》：&ldquo;今陛下为臣收污天下。&rdquo;收污犹《左氏传》所谓&ldquo;国君含垢&rdquo;。</p><p>　　《李云传》：&ldquo;当有黄精代见。&rdquo;注：&ldquo;黄精谓魏氏将兴也。&rdquo;按云本不知是魏，故下言陈、项、虞、田、许氏尔。黄之代赤，自是五运之序，王莽亦自以为祖黄帝也。</p><p>　　《曹腾传》：&ldquo;颖川堂溪赵典等。&rdquo;按《蔡邕传》作&ldquo;五官中郎将堂溪典。&rdquo;注：&ldquo;堂溪，姓也。&rdquo;此文衍一&ldquo;赵&rdquo;字。</p><p>　　○文选注阮嗣宗《咏怀诗》：&ldquo;西游咸阳中，赵李相经过，&rdquo;颜延年注：&ldquo;赵，汉成帝後赵飞燕也，李，武帝李夫人也。&rdquo;按成帝时自有赵李，《汉书&middot;谷永传》言赵李从微贱专宠，《外戚传》：&ldquo;班亻亻予侍者李平，平得幸，亦为亻亻予，&rdquo;《叙传》：&ldquo;班亻亻予供养东宫，进侍者李平为亻亻予，而赵飞燕为皇後。自大将军薨後，富平定陵侯张放、淳于长等始受幸，出为微行，行则同舆执辔，入侍禁中，设宴饮之，会及赵李诸侍中，皆引满举白，谈笑大噱。&rdquo;史传明白如此，而以为武帝之李夫人何哉。</p><p>　　○陶渊明诗注《西溪从语》：&ldquo;陶渊明诗云：&lsquo;闻有田子春，节义为士雄。&rsquo;《汉书&middot;燕王刘泽传》云：&lsquo;高後时，齐人田生游乏资，以书干泽，泽大悦之，用金二百斤为田生寿，田生如长安，求事幸谒者张卿，讽高後立泽为琅邪王。&rsquo;晋的曰：《楚汉春秋》云：&lsquo;田生字子春。&rdquo;非也。此诗上文云：&ldquo;辞家夙严驾，当往至无终。&rdquo;下文云：&ldquo;生有高世名，既没传无穷。&rdquo;其为田畴可知矣。《三国志》：&ldquo;田畴，字子泰，右北平无终人也。&rdquo;&ldquo;泰&rdquo;一作&ldquo;春&rdquo;。若田生游说取金之人，何得有高世之名，而为靖节之所慕乎!</p><p>　　&ldquo;遂尽介然分，终死归田里。&rdquo;是用方望《辞隗嚣书》：&ldquo;虽怀介然之节，欲洁去就之分&rdquo;。</p><p>　　&ldquo;多谢绮与用，精爽今何如?&rdquo;多谢者，非一言之所能尽，今人亦有此语。《汉书》：赵广汉为京兆尹，常记召湖都亭长西至界上，界上亭长戏曰：&lsquo;为我多问赵君。&rsquo;&rdquo;注：&ldquo;多问者，言殷勤，若今人千万问讯也。&rdquo;</p><p>　　○李太白诗注李大自《飞龙引》：&ldquo;云愁海思令人嗟。&rdquo;是用梁豫章王综《听鸡鸣辞》：&ldquo;云悲海思徒掩仰。&rdquo;《胡无人篇》：&ldquo;太白人月敌可摧。&rdquo;是用《北齐书&middot;宋景业传》：&ldquo;太自与月并，宜速用兵。&rdquo;二事前人未注。</p><p>　　太白诗有《古朗月行》，又云：&ldquo;今人不见古时月。&rdquo;王伯厚引《抱朴子》曰：&ldquo;俗士多云今日不及古日之热，今月不及古月之朗，是则然矣。&rdquo;而又云：&ldquo;狂风吹古月，窃弄章华台。&rdquo;又曰：&ldquo;海动山顷古月摧。&rdquo;此所谓古月则明是&ldquo;胡&rdquo;字，不得曲为之解也。然大白用此亦有所本，《晋书&middot;符坚载记》：&ldquo;古月之未乱中州，洪水大起健西流。&rdquo;此其本也。或曰析字之体止当著之忏文，岂可以人诗乎?&rdquo;蒿砧今何在，山上复有山&rdquo;，古诗固有之矣。</p><p>　　&ldquo;谁怜李飞将，白首没三边。&rdquo;昔人讥其以&ldquo;飞将军&rdquo;翦截为&ldquo;飞将&rdquo;者，然古人自有此语。《後汉书&middot;班勇传》：&ldquo;班将能保北卤不为边害乎?&rdquo;後魏唐永，正光中为北地太守，数与贼战，未尝败北。时人语曰：&ldquo;莫陆梁，恐尔逢唐将。&rdquo;井以&ldquo;将军&rdquo;为&ldquo;将&rdquo;。</p><p>　　&ldquo;海上碧云断，单于秋色来。&rdquo;单于是地名。《通典》：&ldquo;麟德元年，改云中都护府为单于大都护府。领县一，曰金河。有长城，有金河、李陵台、王昭君墓。&rdquo;《旧唐书&middot;突厥传》：&ldquo;车鼻既破之後，突厥尽为封疆之臣，于是分置单于，瀚海二都护府，单干部护领狼山、云中、桑乾三都督，苏农等一十四州。&rdquo;《新唐书》言：&ldquo;碛以北著州悉隶瀚海，南隶云中。云中者，义成公主所居也。颉利灭，李靖徙突厥赢破数百帐居之，以阿史德为之长。众稍盛，即建言：&lsquo;愿以诸王为可汗，遥统之。&rsquo;帝曰：&lsquo;今可汗，古单于也。&rsquo;乃改云中府为单于大都护府，以殷王旭轮为单于都护。&rdquo;《通鉴》注引宋白曰：&ldquo;唐振武军，旧单于都护府，即汉定襄郡之盛乐县也。在阴山之阳，黄河之北，後魏所都盛乐是也。唐平突厥，于此置云中都护府，後改单于府。&rdquo;《新唐书，地理志》曰：&ldquo;唐之盛时开元、天宝之际，东至安东，西至安西，南至日南，北至单于府。&rdquo;徐九皋诗题曰&ldquo;送部四镇人往单于&rdquo;，崔颢诗题曰&ldquo;送单于裴都护赴西河&rdquo;，岑参《轮台即事诗》：&ldquo;轮台风物异，地是古单于&rdquo;是也。</p><p>　　○牡子美诗注《寄临邑舍弟诗》：&ldquo;徐关深水府。&rdquo;《送舍弟颖赴齐州诗》：&ldquo;徐关东海西。&rdquo;徐关在齐境，今不可考。《左传，成公二年》：&ldquo;齐师败于鞍，齐侯自余夫入。&rdquo;《十七年》：&ldquo;齐侯与国佐盟于徐关而复之。&rdquo;</p><p>　　《行次昭陵诗》：&ldquo;威定虎狼都。&rdquo;注引《苏秦传》：&ldquo;秦虎狼之国，甚为无理&rdquo;。此乃用《秦本纪》赞：&ldquo;据狼弧，蹈参伐。&rdquo;参为白虎，秦之分星也。&ldquo;往者灾犹降，苍生喘未苏&rdquo;，谓武、韦之祸。&ldquo;指麾安率土，荡涤抚洪炉&rdquo;，谓玄宗再造唐室也。本于太宗之遗德在人，故诗中及之。钱氏谓此诗天宝乱後作，而改&ldquo;铁马&rdquo;为&ldquo;石马&rdquo;，以合李义山诗&ldquo;昭陵石马&rdquo;之说，非矣，其《朝享太庙赋》曰：&ldquo;弓剑皆鸣，汗铸金之风马。&rdquo;在此未乱以前，又将何说?必古记有此事而今失之耳。</p><p>　　《奉赠韦左丞丈诗》：&ldquo;残杯与冷炙，到处潜悲辛。&rdquo;《颜氏家训》：&ldquo;古来名士多所爱好，惟不可令有称誉，见役勋贵，处之下坐，以取残杯冷炙之辱。&rdquo;《高都护骢马行》：&ldquo;安西都护胡青骢。&rdquo;《魏书&middot;吐谷浑传》：&ldquo;吐谷浑尝得波斯草马，放入海，因生骢驹，能日行千里。&rdquo;世传青海骢者是也。《送蔡希鲁还陇右诗》：&ldquo;凉州白麦枯。&rdquo;杜氏《通典》：&ldquo;凉州贡白小麦十石。&rdquo;</p><p>　　《天育骤骑歌》：&ldquo;伊昔太仆张景顺，临牧攻驹阅清峻，遂令大奴守天育，别养骥子怜神骏。&rdquo;按史言，玄宗初即位，牧马有二十四万匹，以太仆卿王毛仲为内外闲厩使，少卿张景顺副之。开元十三年，玄宗东封，有马四十三万匹，牛羊称是，上嘉毛仲之功，加开府仪同三司。是景顺特毛仲之副尔。今斥毛仲为大奴，而归其功于景顺，殆以诗人之笔而追黜陟之权乎?</p><p>　　《哀王孙诗》：&ldquo;但道困苦乞为奴。&rdquo;《南史》：齐明帝为宣城王，遣典签柯令孙杀建安王子真。子真走入床下，令孙手牵出之，叩头乞为奴，不许而死。&ldquo;朔方健几好身手。&rdquo;《颜氏家训》：&ldquo;顷世离乱，衣冠之士虽无身手，或聚徒众。&rdquo;</p><p>　　《大云寺赞公房诗》：&ldquo;犭斤々国多狗。&rdquo;《韩非子&middot;储说右上》：&ldquo;夫国亦有狗。有道之士陈其术，而欲以明万乘之主，大臣为猛狗，迎而之。此人主之所以蔽胁，而有道之士所以不用也。&rdquo;</p><p>　　《晚行口号》：&ldquo;远愧梁江总，还家尚黑头。&rdquo;刘辰翁评曰：&ldquo;人知江令自陈入隋，不知其自梁时已达官矣。自梁入陈，自陈人隋，归尚黑头，其人物心事可知。著一&lsquo;梁&rsquo;字而不胜其愧矣。诗之妙如此，岂待骂哉。&rdquo;按《陈书&middot;江总传》：侯景寇京都，诏以总权兼太常卿。台城陷，总避难崎岖，至会稽郡，复往广州，依萧勃。及元帝平侯景，征总为明威将军、始兴内史。会江陵陷，不行，总因此流寓岭南积岁。天嘉四年，以中书侍郎征还朝。以本传总之年计之，梁太清三年己已，台城陷，总年三十一。自此流离于外十四五年，至陈天嘉四年癸未还朝，总年四十五，即所谓&ldquo;还家尚黑头&rdquo;也。总集有《治孔中丞矣诗》曰：&ldquo;我行五岭表，辞乡二十年。&rdquo;子美遭乱崎岖，略与总同，而自伤其年已老，故发此叹尔，何暇骂人哉。传又云：京城陷，人隋，为上开府。开皇十四年，卒于江都，时年七十六。去祯明三年己酉陈亡之岁又已五年，头安得黑乎?其台城陷而避乱本在梁时，自不得蒙以陈氏，何骂之有?且子美诗有云&ldquo;莫看江总老，犹被赏时鱼&rdquo;，有云&ldquo;管宁纱帽净，江令锦袍鲜&rsquo;，有云&lsquo;江总外家养，谢安乘兴长&rsquo;，亦已亟称之矣。</p><p>　　《北征诗》：&ldquo;君诚中兴主，经纬固密勿。&rdquo;《汉书&middot;刘向传》引《诗》：&ldquo;密勿从事&rdquo;，师古曰：&ldquo;密勿，犹邑勉。&rdquo;</p><p>　　&ldquo;不闻夏殷衰，中自株褒妲。&rdquo;不言周，不言妹喜，此古人互文之妙。自八股学兴，无人解此文法矣。</p><p>　　《晚出左掖诗》：&ldquo;骑马欲鸡栖，&rdquo;盖欲效古人敝车赢马之意。《後汉书&middot;陈著传》：&ldquo;朱震字伯厚，为州从事，奏济阴太守单匡赃罪，并连匡兄中常侍车骑将军超。桓帝收匡下廷尉，以谴超，超诣狱，谢三府，语曰：&lsquo;车如鸡栖马如狗，疾恶如风朱伯厚。&rsquo;&rdquo;鸡栖言车小也。余闻之张锦衣纪云。</p><p>　　《垂老别诗》：&ldquo;土门壁甚坚，杏园度亦难，&rdquo;土门在井陉之东，杏园度在卫州汲县，临河而守，以遏贼，使不得度，皆唐人控制河北之要地也。《旧唐书》：郭子仪自杏园渡河，围卫州。史思明遣薛岌围令狐彰于杏园。李忠臣为濮州刺史，移镇杏园渡。今河南徙，而故迹不可寻矣。唐崔峒《送冯将军诗》：&ldquo;想到滑台桑叶落，黄河东注杏园秋。&rdquo;</p><p>　　《秦州杂诗》：&ldquo;西戎外甥国。&rdquo;注引吐蕃表称外甥为证。按《册府元龟》载吐善书，皆自称外甥，称上为皇帝舅。开元二十一年，从公主言，树碑于赤岭，其碑文曰：&ldquo;维大唐开元二十一年，岁次王申，舅甥修其旧好，同为一家。&rdquo;则盟誓之文诏敕之语已载之矣。</p><p>　　&ldquo;胡舞白题斜。&rdquo;按《南史》：裴子野为著作舍人，时西北远边有白题国，遣使繇岷山道人贡。此国历代弗宾，莫知所出。子野曰：&ldquo;汉颍阴侯斩白题将一人。&rdquo;服虔注云：&ldquo;白题，胡名也。&rdquo;然则白题乃是国名。而此诗以为白额，悦亦词家所谓借用者乎?</p><p>　　《喜闻官军已临贼境二十韵》：&ldquo;家家卖钗钏，准拟献香醪。&rdquo;《南史&middot;庾果之传》：&ldquo;果之尝兼主客郎，对魏使。使问杲之曰：&lsquo;百姓那得家家题名帖卖宅。&rsquo;答曰：&lsquo;朝廷既欲扫荡京洛，克复神州，所以家家卖宅耳。&rsquo;&rdquo;</p><p>　　《送郑虔贬台州司户诗》：&ldquo;酒後常称老画师。&rdquo;《旧唐书&middot;阎立本传》：&ldquo;太宗尝与侍臣学士泛舟于春苑池中，有异鸟随波容与，召立本，令写鸟。阁外传呼云：&lsquo;画师阎立本!&rsquo;&rdquo;</p><p>　　《寄岳州贾司马六丈已州严八使君诗》：&ldquo;贾笔论孤愤，严君赋几篇。&rdquo;是用《史记》贾谊至长沙吊屈原事。《汉书&middot;艺文志》：&ldquo;严助赋三十五篇。&rdquo;古人经史皆是写本。久客四方，未必能携，一时用事之误自所不免，後人不必曲为之讳。子美《寄岳州贾司马六丈巴州严八使君诗》：&ldquo;弟子贫原宪，诸生老伏虔。&rdquo;本用济南伏生事，伏生名胜，非虔。後汉有服虔，非伏也。《示撩奴阿段诗》：&ldquo;曾惊陶侃胡奴异。&rdquo;盖谓士行有胡奴，可比阿段。胡奴，侃子范小字，非奴也。</p><p>　　《佐还山偎寄诗》：&ldquo;分张素有期。&rdquo;後魏高允《微士颂》：&ldquo;在者数子，仍复分张。&rdquo;《北史》：蠕蠕阿那逖裕&ldquo;老母在彼，万里分张。&rdquo;後周庚信《伤心赋》：&ldquo;兄弟则五郡分张，父子则三州离散。&rdquo;</p><p>　　《蜀相诗》：&ldquo;三顾频繁天下计。&rdquo;《人衡州诗》：&ldquo;频繁命屡及。&rdquo;《蜀志&middot;费讳传》：&ldquo;以奉使称旨，频繁至吴。&rdquo;《晋书&middot;刑法志》：&ldquo;诏旨使间频繁。&rdquo;《山涛传》：&ldquo;手诏频繁。&rdquo;《文选&middot;庚亮让中书令表》：&ldquo;频繁省闼，出总六军。&rdquo;潘尼《赠张正治诗》：&ldquo;张生拔幽华，频繁登二宫。&rdquo;陆云《夏府君诔》：&ldquo;频繁帏幄。&rdquo;《答兄平原书》：&ldquo;锡命频繁。&rdquo;</p><p>　　《题郭明府茅屋诗》：&ldquo;频惊适小国。&rdquo;《左传&middot;信公十七年》：&ldquo;楚文王戒申侯：&lsquo;无适小国。&rsquo;&rdquo;</p><p>　　《寄韩谏议诗》：&ldquo;色难腥腐餐枫香。&rdquo;《汉书&middot;佞幸传》：&ldquo;太子痈而色难之。&rdquo;</p><p>　　《送李卿诗》上四句谓李卿，下四句乃公自道。&ldquo;晋山虽自弃&rdquo;，是用介之推入绵上山中事。</p><p>　　《伤春诗》：&ldquo;大角缠兵气。&rdquo;《後汉书&middot;董卓传》赞：&ldquo;矢延王辂，兵缠魏象。&rdquo;</p><p>　　&ldquo;钩陈出帝畿。&rdquo;《水经注》：&ldquo;紫微有钩陈之宿，主斗讼兵陈。&rdquo;</p><p>　　&ldquo;耆旧把天衣。&rdquo;《南齐书&middot;舆服志》：&ldquo;衮衣，汉世出陈留襄邑听织。宋末用绣及织成，齐建武中，乃彩画为之加饰金银薄，时亦谓天衣。&rdquo;梁庾肩吾《和皇太子重云殿受戒诗》：&ldquo;天衣初拂石，豆火欲然薪。&rdquo;唐姚元景《光宅寺造佛像赞》：&ldquo;姜被承欢，曳天衣而下拂。&rdquo;</p><p>　　《赠王二十四侍御诗》：&ldquo;女长裁褐稳，男大卷书匀。&rdquo;《南齐书&middot;张融传》：与从叔征北将军永书曰：&ldquo;世业清贫，民生多待。榛栗枣修，女贽既长。束帛禽乌，男礼已大。勉身就官，十年七仕。不欲代耕，何至此事?&rdquo;</p><p>　　《八哀诗》：&ldquo;长安米万钱，&rdquo;《汉书&middot;高帝纪》：&ldquo;关中大饥，米斛万钱。&rdquo;《食货志》：&ldquo;米至石万钱。&rdquo;</p><p>　　《解闷诗》：&ldquo;何人为觅郑瓜州?&rdquo;公自注：&ldquo;今郑秘监审。&rdquo;刘辰翁曰：&ldquo;因金陵有瓜州，号郑瓜州。&rdquo;谬甚。按瓜洲唐时属润州，非金陵。且其字作&ldquo;洲&rdquo;，非&ldquo;州&rdquo;也。本文并无金陵;即令秘监流寓金陵，遂可以二百里外江中之一洲为此君之名号乎?《唐书&middot;地理志》：&ldquo;瓜州，晋昌郡，下都督府，武德五年析沙洲之常乐置，属陇右道。&rdquo;《萧嵩传》：&ldquo;开元十五年，吐蕃陷瓜州，执刺史田元献，以嵩为兵部尚书、河西节度使，嵩奏以命张守为瓜州刺史，修筑州城，招辑百姓，令其复业。&rdquo;《张守传》：&ldquo;以战功加银青光禄大夫，仍以瓜州为都督府，以守外为都督，&rdquo;岑参《为字文判官诗》：&ldquo;君从万里使，闻已到瓜州。&rdquo;盖必郑审尝官此州，故以是称之，今不可考矣。</p><p>　　《夔府书怀诗》：&ldquo;苍生可察眉。&rdquo;《列子》：&ldquo;晋国苦盗，有郑雍者，能视盗之貌，察其眉睫之间而得其情。&rdquo;</p><p>　　《观公孙大娘弟子舞剑器行》，序记于郾城观公孙氏舞剑器浑脱。《旧唐书&middot;郭山恽传》：&ldquo;中宗引近臣宴集，将作大匠宗晋卿舞浑脱。&rdquo;胡三省注《通鉴》：&ldquo;长孙无忌以乌羊毛为浑脱毡帽，人多效之，谓之赵公浑脱，因演以为舞。&rdquo;中宗神龙二年三月，并州清源县尉吕元泰上疏言：&ldquo;比见都邑坊市，相率为浑脱、骏马、胡服，名为《苏莫遮》，非雅乐也。&rdquo;</p><p>　　《遣怀诗》：&ldquo;元和辞大炉。&rdquo;扬雄《解难》：&ldquo;陶冶大炉。&rdquo;</p><p>　　《秋兴诗》：&ldquo;直北关山金鼓震。&rdquo;《史记&middot;封禅书》：&ldquo;遂因其直北立五帝坛。&rdquo;</p><p>　　&ldquo;波漂菰米沈云黑。&rdquo;梁庾肩吾《奉和皇太子纳凉梧下应令诗》：&ldquo;黑米生菰叶，青花出稻苗。&rdquo;</p><p>　　《久居夔府将适江陵四十韵》：&ldquo;摆阅盘涡沸。&rdquo;《鬼谷子》有《捭阖篇》，&ldquo;稗&rdquo;、&ldquo;摆&rdquo;古今字，通。</p><p>　　《哭李尚书诗》：&ldquo;奉使失张骞。&rdquo;《旧唐书&middot;蒋王浑传》：浑孙之芳，幼有令誉，颇善五言诗，宗室推之。开元未，为驾部员外郎。天宝十三载，安禄山奏为范阳司马。禄山反，自拔归西京，授右司郎中。历工部侍郎，太子右庶子。广德元年，遣之芳，兼御史大夫，使吐善，被留境上。二年而归，除礼部尚书，寻改太子宾客。</p><p>　　&ldquo;秋色调春草，王孙若个边?&rdquo;五臣注《文选&middot;招隐士》曰：&ldquo;屈原与楚同姓，故云王孙。&rdquo;</p><p>　　《宴王使君宅诗》：&ldquo;留欢卜夜，&rdquo;&ldquo;&rdquo;字当从月，甫父名闲，自不须讳此字。《说文》：&ldquo;，隙也。&rdquo;暇之&ldquo;&rdquo;本从隙生义，只是一字。《至日遣兴诗》：&ldquo;朱衣只在殿中。&rdquo;音异字同。</p><p>　　○韩文公诗注韩文公《游青龙寺赠崔大补阙诗》：&ldquo;侧耳酸肠难濯浣。&rdquo;是用《诗&middot;柏舟》：&ldquo;如匪浣衣&rdquo;。《秋怀诗》：&ldquo;戚戚抱虚警。&rdquo;是用陆士衡《叹逝赋》：&ldquo;节循虚而警立&rdquo;。注皆不及。</p><p>　　○通鉴注&ldquo;赋于民而食人二鸡子。&rdquo;赋于民而食者，取之于民也。人二鸡子者，每人令出二鸡子也。胡氏未注。</p><p>　　&ldquo;几能令臧三耳矣。&rdquo;言几令人以为实有三耳。</p><p>　　&ldquo;汉武帝太初三年，胶东太守延广为御史大夫，&rdquo;注：&ldquo;延广，史逸其姓。&rdquo;按延即姓也。三十九卷&ldquo;郑人延岑&rdquo;注：&ldquo;延，姓。岑，名。&rdquo;四十五卷有京兆尹南阳延笃。</p><p>　　诸葛亮《出师表》云：&ldquo;後值倾覆，受任于败军之际，奉命于&ldquo;危难之间，尔来二十有一年矣。&rdquo;所谓败军乃当阳长扳之败。其云&ldquo;奉命&rdquo;则求救于江东也，注乃云：&ldquo;事见上卷文帝黄初四年。&rdquo;非。</p><p>　　&ldquo;虞翻作表示吕岱，为爱憎所白。&rdquo;注曰：&ldquo;谗佞之人有爱有憎，而无公是非，故谓之爱憎。&rdquo;愚谓爱憎，憎也。言憎而并及爱，古人之辞宽缓不迫故也。又如得失，失也。《史记&middot;刺客传》：&ldquo;多人不能无生得失。&rdquo;利害，害也。《史记&middot;吴王濞传》：&ldquo;擅兵而别，多忙利害。&rdquo;缓急，急也。《史记&middot;仓公传》：&ldquo;缓急无可使者。&rdquo;《游侠传》：&ldquo;缓急，人之所时有也。&rdquo;成败，败也。《後汉书&middot;何进传》：&ldquo;先帝尝与太後不快，几至成败。&rdquo;同异，异也。《吴志&middot;孙皓传》注：&ldquo;荡异同如反掌。&rdquo;《晋书&middot;王彬传》：&ldquo;江州当人强盛时，能立异同。&rdquo;赢缩，缩也。《吴志&middot;诸葛恪传》：&ldquo;一朝赢缩，人情万端。&rdquo;祸福，祸也。晋欧阳建《临终诗》：&ldquo;潜图密己构，成此祸福端。&rdquo;皆此类。</p><p>　　&ldquo;庾亮出奔，左右射贼，误中舵工，应弦而倒。船上咸失色，欲散。亮不动，徐曰：&lsquo;此手何可使著贼。&rsquo;&rdquo;注曰：&ldquo;言射不能杀贼，而反射杀舵工。自恨之辞也。&rdquo;非也。亮意盖谓有此善射之手，使著贼身，必应弦而倒耳。解嘲之语也。宋明帝泰始三年，&ldquo;沈文秀攻青州刺史明僧，帝遣辅国将军刘怀珍浮海救之，进至黔陬。文秀所署长广大守刘桃根将数千人戍不其城，怀珍军于洋水，遣王广之将百骑袭不其城，拔之，&rdquo;注云：&ldquo;洋水即巨洋水。&rdquo;按不其城在今即墨县西南，而巨洋水乃今之巨蔑河，在临胸、益都、寿光三县之境，与黔陬、不其相去三四百里，安能以百骑而袭取之乎?《水经注》云：&ldquo;拒艾水出黔陬县西南拒艾山，又谓之洋洋水。&rdquo;《胶州志》曰：&ldquo;洋河在州南三十里，发源铁撅山，东流入海。&rdquo;此即怀珍所屯军处耳。</p><p>　　梁武帝大通二年，&ldquo;魏尔朱荣欲讨山东群盗，请敕蠕蠕主阿那宸⒈飨驴冢怎嫫浔场&rdquo;注云：&ldquo;下口盖指飞狐口。&rdquo;非也。此即居庸关下口。一百六十六卷注曰：&ldquo;幽州军都县西北有居庸关，湿馀水出上谷沮阳县之东南，流出关，谓之下口。&rdquo;</p><p>　　周主从容问郑译曰：&ldquo;我脚杖痕，谁所为也?&rdquo;对曰：&ldquo;事由乌丸轨、宇文孝伯。&rdquo;谓由此二人也。下云&ldquo;因言轨捋须事&rdquo;，亦是译言之也。故轨见杀而孝伯亦赐死。注以字文孝伯属下读，而云&ldquo;孝伯何为出此言&rdquo;，误矣。</p><p>　　&ldquo;突厥立刘武周为定杨可汗。&rdquo;注云：&ldquo;将使之定扬州。&rdquo;非也。杨者，隋姓，下条云：&ldquo;刘武周为定杨天子，郭子和为平杨天子。&rdquo;犹言定隋、平隋尔，&ldquo;杨&rdquo;字从木。</p><p>　　武後永昌元年二月丁酉，&ldquo;尊魏忠孝王曰周忠孝，太皇妣曰忠孝太後。文水陵曰章德陵，咸阳陵曰明义陵。&rdquo;注云：&ldquo;武氏之先葬文水，士及其妻葬咸阳。&rdquo;非也。後父士葬文水，母杨氏葬咸阳。後章德改名昊陵，明义改名顺陵，其碑文云然。</p><p>　　刘肃《大唐新语》：&ldquo;中宗宴兴庆池，侍宴者并唱《回波词》。给事中李景伯歌曰：&lsquo;回波词，持酒卮。微臣职在箴规，侍宴既过三爵，喧哗窃恐非仪。&rsquo;&rdquo;首二句三言，下三句六言，盖《回波词》体也。今《通鉴》作&ldquo;回波尔时酒卮&rdquo;，恐传写之误。</p><p>　　唐穆宗长庆元年，刘总奏分所属为三道，以幽、涿、营为一道，平、蓟、妫、檀为一道，瀛、莫为一道。注云：&ldquo;营州治柳城，道里绝远。刘总奏以为一道，必有说。&rdquo;按《新唐书。地理志》：&ldquo;营州，柳城郡。万岁通天元年，为契丹所陷。圣历二年，侨治渔阳。开元五年，又还治柳城。&rdquo;意者中唐之世，复侨治于幽、蓟之间。而史家自天宝乱後，于东北边事略而不详，故今无所考耶?&ldquo;李茂贞不敢称帝，但开歧王府，置百官，名其所居为宫殿，妻称皇後。&rdquo;注曰：&ldquo;自为歧王，而妻称皇後。妻之贵，逾于其夫矣。&rdquo;窃谓此事理之必不然，&ldquo;皇後&rdquo;乃&ldquo;王後&rdquo;之误。</p><p>　　《後汉&middot;高祖纪》：&ldquo;吴越内牙指挥使诸温。&rdquo;注：&ldquo;《汉书&middot;地理志》琅邪郡有诸县，盖以邑为氏也。&rdquo;非。按越有大夫诸稽郢。</p><p>　　周太祖广顺元年，慕容彦超遣使人贡。帝虑其疑惧，赐诏慰安之，曰：&ldquo;今兄事已至此，言不欲繁，望弟扶持，同安亿兆。&rdquo;今兄者，太祖自谓也。事已至此，谓为众所推而即帝位也，观下文称之为弟，语意相对，可知注以汉祖为彦超之兄，改作&ldquo;令兄&rdquo;者非。</p>"}