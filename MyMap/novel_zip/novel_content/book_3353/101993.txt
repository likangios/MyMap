{"id":"101993","title":"卷七","content":"<p>　　○孝弟为仁之本尧舜之道，孝弟而已矣。是故&ldquo;克明俊德，以亲九族;九族既睦，平章百姓;百姓昭明，协和万邦。黎民于变时雍&rdquo;。此之谓孝弟为仁之本。</p><p>　　○察其所安&ldquo;求仁而得仁，安民。&ldquo;不怨天，不尤人&rdquo;，&ldquo;下学而上达&rdquo;，安之也。使非所安，则择乎中庸，而不能期月守矣。</p><p>　　○子张问十世《记》曰：&ldquo;圣人南面而治天下，必自人道始矣。立权度量，考文章，改正朔，易服色，殊徽号，异器械，别衣服，此其所得与民变革者也。其不可得变革者则有矣，亲亲也，尊尊也，长长也，男子有别，此其不可得与民变革者也。&rdquo;自春秋之并为七国，七国之亲为秦，而大变先王之礼。然其所以辨上下，别亲疏，决嫌疑，定是非，则固未尝有异乎三王也。故曰：&ldquo;其或继周者，虽百世可知也。&rdquo;自古帝王相传之统，至秦而大变。然而秦之所以亡，汉之所以兴，则亦不待谶讳而识之矣。不仁而得天下，未之有也，此百世可知者也。保民而王，莫之能御也，此百世可知者也。</p><p>　　○媚奥奥何神哉?如祀灶，则迎尸而祭于奥，此即灶之神矣。时人之语谓：&ldquo;媚其君者，将顺于朝廷之上，不若逢迎于燕退之时也。&rdquo;注以奥比君，以灶比权臣。本一神也，析而二之，未合语意。</p><p>　　○武未尽善观于季札论文王之乐，以为美哉，犹有憾，则知夫子谓武未尽善之旨矣。犹未洽于天下，此文之犹有憾也。天下未安而崩，此武之未尽善也。《记》曰：&ldquo;乐者，象成者也。&rdquo;又曰：&ldquo;移风易俗，莫善于乐。&rdquo;武王当日诛纣伐奄，三年，讨其君，而宝龟之命曰：有大艰于西土，殷之顽民迪屡不静。商俗靡靡，利口惟贤，余风未殄。视舜之从欲以治四方风动者何如哉。故《大武》之乐虽作于周公，而未至于世风移之日，圣人之时也，非人力之所能为矣。</p><p>　　○朝闻道夕死可矣&ldquo;有弗学，学之弗能，弗措也;有弗问，问之弗知，弗措也;有弗思，思之弗得，弗措也;有弗辨，辨之弗明，弗措也;有弗行，行之弗笃，弗措也。&rdquo;&ldquo;不知年数不足也，亻免焉日有孳孳，毙而后已。&rdquo;故曰：&ldquo;朝闻道，夕死可矣。&rdquo;吾见其进也，未见其止也。有一日未死之身，则有一日未闻之道。</p><p>　　○忠恕延平先生《答问》曰：&ldquo;夫子之道，不离乎日用之间。自其尽己而言。则谓之忠;自其及物而言，则谓之恕，莫非大道之全体。虽变化万殊，于事为之末，而所以贯之者，未尝不一也。曾子答门人之问，正是发其心尔，岂有二邪?若以为夫子一以贯之之旨甚精微，非门人所可告，姑以忠恕答之，恐圣贤之心不若是之支也。如孟子言尧舜之道，孝弟而已矣。人皆足以知之，但合内外之道，使之体用一原，显微无间，则非圣人不能尔。&rdquo;朱子又尝作《忠恕说》，其大指与此略同。按此说甚明，而《集注》乃谓借尝得尽己推己之目以著明之，是疑忠恕为下学之事，不足以言圣人之道也。然则是二之，非一之也。</p><p>　　慈溪黄氏曰：&ldquo;天下之理无所不在，而人之未能以贯通者，己私间之也。尽己之谓忠，推己及人之谓恕。忠恕既尽，己私乃克，此理所在，斯能贯通。故忠恕者，所以能一以贯之者也。&rdquo;</p><p>　　元载侗作《六书故》，其训&ldquo;忠&rdquo;曰：&ldquo;尽己致至之谓忠。&rdquo;《语》曰：&ldquo;为人谋而不忠乎?&rdquo;又曰：&ldquo;言思忠。&rdquo;《记》曰：&ldquo;丧礼，忠之至也。&rdquo;又曰：&ldquo;祀之忠也，如见亲之所爱，如欲色然。&rdquo;又曰：&ldquo;瑕不掩瑜，瑜不掩瑕，忠也。&rdquo;《传》曰：&ldquo;上思利民，忠也。&rdquo;又曰：&ldquo;小大之狱，虽不能察，必以情，忠之属也。&rdquo;《孟子》曰：&ldquo;自反而仁矣，自反而有礼矣，其横逆由是也，君子必自反也，我必不忠。&rdquo;观于此数者，可以知忠之义也。反身而诚，然后能忠;能忠矣，然后由己推而达之家国天下，其道一也。其训恕曰：&ldquo;推己及物之谓恕。&rdquo;己欲立而立人，己欲达而达人，施诸己而不愿，亦勿施于人，恕之道也。充是心以往，达乎四海矣。故曰：&ldquo;夫子之道，忠恕而已矣。&rdquo;忠也者，天下之大本也。恕也者，天下之达道也。子贡问曰：&ldquo;有一言而可以终身行之者乎?&rdquo;子曰：&ldquo;其恕乎!&rdquo;夫圣人者，何以异于人哉，知终身可行，则知一以贯之之义矣。</p><p>　　《中庸》记夫子言，君子之道四，无非忠恕之事。而《乾》九二之龙德，亦惟曰&ldquo;庸言之信，庸行之谨&rdquo;。然则忠恕，君子之道也。何以言&ldquo;违道不远&rdquo;，曰：此犹之云&ldquo;巧言令色，鲜矣仁&rdquo;也。岂可以此而疑忠恕之有二乎?或曰：孟子言强恕而行，求仁莫近焉，何也?曰：此为未至首道者言之也。孟子曰：&ldquo;由仁义行，非行仁义也。&rdquo;仁义岂有二乎!</p><p>　　○夫子之言性与天道夫子之教人文行忠信，而性与天道在其中矣。故曰：&ldquo;不可得而闻。&rdquo;</p><p>　　子曰：&ldquo;二三子以我为隐乎?吾无隐乎尔。吾无行，而不与二三子者，是丘也。&rdquo;谓夫子之言性与天道不可得而闻，是疑其有隐者也。不知夫子之文章，无非夫子之言性与天道，所谓&ldquo;吾无行而不与二三子者，是丘也。&rdquo;</p><p>　　子贡之意，犹以文章与性与天道为二，故曰：&ldquo;子如不言，则小子何述焉?&rdquo;子曰：&ldquo;天何言哉?四时行焉，百物生焉。天何言哉!&rdquo;是故可仕、可止，可久、可速，无一而非天也。恂恂便便，侃侃りり，无一而非天也。</p><p>　　动容周旋中礼者，盛德之至也，孟子以为尧舜性之之事。夫子之文章莫大乎《春秋》，《春秋》之义，尊天王，攘戎翟，诛乱臣贼子，皆性也，皆天道也。故胡氏以《春秋》为圣人性命之文，而子如不言，则小子其何述乎?</p><p>　　今人但以《系辞》为夫子言性与天道之书。愚尝三复其文，如&ldquo;鸣鹤在阴&rdquo;七爻。&ldquo;自天佑之&rdquo;一爻，&ldquo;憧憧往来&rdquo;十一爻，&ldquo;履德之基也&rdquo;九卦，所以教人学《易》者，无不在于言行之间矣。故曰：&ldquo;初率其辞，而揆其方，既有典常，苟非其人，道不虚行。&rdquo;</p><p>　　樊迟问仁，子曰：&ldquo;居处恭，执事敬，与人忠。&rdquo;司马牛问仁，子曰：&ldquo;仁者，其言也认。&rdquo;由是而充之，一日克己复礼。有异道乎?今之君子学未及乎樊迟、司马牛，而欲其说之高于颜、曾二子，是以终日言性与天道，而不自知其堕于禅学也。</p><p>　　朱子曰：&ldquo;圣人教人，不过孝弟忠信。持守诵习之问，此是下学之本。今之学者以为钝根，不足留意，其平居道说，无非子贡所谓不可得而闻者。&rdquo;又曰：&ldquo;近日学者病在好高。《论语》未问学而时习，便说一贯;《孟子》未言梁惠王问利，便说尽心。《易》未看六十四卦，便读《系辞》，此皆躐等之病。&rdquo;又曰：&ldquo;圣贤立言本身平易，今推之使高，凿之使深。&rdquo;</p><p>　　黄氏《日钞》曰：&ldquo;夫子述《六经》，后来者溺于训诂，未害也。濂洛言通学，后来者借以谈禅，则其害深矣。&rdquo;</p><p>　　孔门弟子不过四科，自宋以下之为学者则有五科，曰&ldquo;语录科&rdquo;。</p><p>　　刘、石孔华，本于清谈之流祸，人人知之，孰知今日之清谈有甚于前代者。昔之清谈谈老、庄，今之清谈谈孔、孟，未得其精而已遗其粗，未究其本而先辞其末。不习六艺之文，不考百王之典，不综当代之务，举夫子论学、论政之大端一切不问，而曰&ldquo;一贯&rdquo;，曰&ldquo;无言&rdquo;，以明心见性之空言，代修己治人之实学。股肱惰而万事荒，爪牙亡而四国乱，神州荡覆，宗社丘墟。昔王衍妙善玄言，自比子贡，及为石勒所杀，将死，顾而言曰：&ldquo;呜呼，吾曹虽不如古人，向若不祖尚浮虚，戮力以匡天下，犹可不至今日。&rdquo;今之君子得不有愧乎其言?</p><p>　　○变齐变鲁变鲁而至于道者，道之以德，齐之以礼。变齐而至于鲁者，道之以政，齐之以刑。</p><p>　　○博学于文君子博学于文，自身而至于家国天下，制之为度数，发之为音容，莫非文也。&ldquo;品节斯，斯之谓礼。&rdquo;孔子曰：&ldquo;伯母、叔母疏衰，踊不绝地;姑姊妹之大功，踊绝于地，知此者，由文矣哉!由文矣哉!《记》曰：&ldquo;三年之丧，人道之至文者也。&rdquo;又曰：&ldquo;礼减而进，以进为文;乐盈而反，以反为文。&rdquo;《传》曰：&ldquo;文明以止，人文也。观乎人文以化成天下。&rdquo;故曰：&ldquo;文王既没，文不在兹乎!&rdquo;而《谥法》：&ldquo;经纬天地曰文。&rdquo;与弟子之学《诗》、《书》六艺之文，有深浅之不同矣。</p><p>　　○三以天下让《皇矣》之诗曰：&ldquo;帝作邦作对，自太伯王季。&rdquo;则泰伯之时，周日以强大矣。乃托之采药，往而不反。当其时，以国让也;而当其时，让王季也;而自后日言之，则让于文王、武王也。有天下者在三世之后而让之者;在三世之前，宗祧不记其功，彝鼎不铭其迹，此所谓三以天下让，民无得而称焉者也。《路史》曰：&ldquo;方太王时，以与王季，而王季以与文王，文王以与武王，皆泰伯启之也，故曰三让。&rdquo;</p><p>　　泰伯去而王季立，王季立而文、武兴，虽谓以天下让可矣。太史公序《吴世家》云：&ldquo;太伯避历，江蛮是适。文武攸兴，古公王迹。&rdquo;甚当。</p><p>　　高泰伯之让国者，不妨王季，《诗》之言&ldquo;因心则友&rdquo;是也。述文王之事君者，不害武王，《诗》之言&ldquo;上帝临女&rdquo;是也。古人之能言如此。今将称泰伯之德，而行色奔、操之志加诸太王，岂夫子立言之意哉。朱子作《论语或问》，不取翦商之说，而蔡钟默传《书&middot;武成》曰：&ldquo;太王虽未始有翦商之志，而始得民心，王业之成实基于此。&rdquo;仲默，朱子之门人，可谓善于匡朱子之失者矣。《或问》曰：&ldquo;太王有废长立少之意，非礼也。泰伯又控其邪志而成之，至于父死不赴，伤毁发肤，皆非贤者之事。就使必于让国而为之，则亦过而不合于中庸之德矣。其为至德何邪?曰：太王之欲立贤子圣孙，为其道足以济天下，而非有爱憎之间，利欲之私也。是以泰伯去之，而不为狷;王秀受之，而不为贪;父死不赴，伤毁发肤，而不为不孝。盖处君臣、父子之变，而不失乎中庸，此所以为至德也，其与鲁隐公、吴季子之事盖不同矣。&rdquo;</p><p>　　○有妇人焉&ldquo;予有乱臣十人，同心同德。&rdquo;此陈师誓众之言，所谓十人，皆身在戎行者。而太姒、邑姜自在宫壶之内，必不从军旅之事，亦必不以後《山东并数之以足十臣之数也古人有言曰：&ldquo;牝鸡无晨，牝鸡之晨，惟家之索。&rdquo;方且以用妇人为纣罪矣，乃周之功业必藉于妇人乎?此理之不可通，或文字传写之误，阙疑可也。○季路问事鬼神&ldquo;未能事人，焉能事鬼?&rdquo;左右就养无方，故其祭也，洋洋乎如在其上，如在其左右。&ldquo;未知生，焉知死?&rdquo;人之生也直，故其死也，无求生以害仁，有杀身以成仁。</p><p>　　&ldquo;天地有正气，杂然赋流形。下则为河岳，上则为日星。&rdquo;可以谓之知生矣。&rdquo;孔曰成仁，孟曰取义，而今而后，庶几无愧!&rdquo;可以谓之知死矣。</p><p>　　○不践迹服尧之服，诵尧之言，行尧之行，所谓践迹也。先王之教，若《说命》所谓&ldquo;学于古训&rdquo;，《康诰》所谓&ldquo;绍闻衣德言&rdquo;，以至于《诗》、《书》六艺之文，三百三千之则，有一非践迹者乎?善人者，忠信而未学礼，笃实而未日新，虽其天资之美，亦能暗与道合;而足己不学，无自以入圣人之室矣。治天下者迹然。故曰：&ldquo;周监于二代，郁郁乎文哉&rdquo;不然，则以汉文之几致刑措，而不能成三代之治矣。</p><p>　　○异乎三子者之撰夫子&ldquo;如或知尔&rdquo;之言，&ldquo;吾非斯人之徒与而谁与&rdquo;也;曾点浴沂咏归之言，&ldquo;素贫贱行乎贫贱，君子无入而不自得&rdquo;也。故曰：&ldquo;异乎三子者之撰&rdquo;。○去兵去食&ldquo;乃积乃仓，乃裹侯粮，于橐于囊。&rdquo;国所以足食，而不待豳土之行也。&ldquo;备乃弓矢，锻乃戈矛，砺乃锋刃，无敢不善。&rdquo;国所以足兵，而不淮夷之役也。苟其事变之来而有所不及备，则&Theta;白梃可以为兵，而不可阙食以修兵矣。糠核草根可以为食，而不可弃信以求食矣。古之人有至于张空，罗雀鼠，而民无贰志者，非上之信有以结其心乎?此又权于缓急轻重之间，而为不得已之计也。明此义，则国君死社稷，大夫死宗庙，至于舆台、牧圉之贱莫不亲其上，死其长，所谓圣人有金城者，此物此志也。岂非为政之要道乎?孟子言&ldquo;制梃以挞秦、楚&rdquo;，亦是可以无待于兵之意。</p><p>　　古之言兵，非今日之兵，谓五兵也。故曰：&ldquo;天生五材，谁能去兵?&rdquo;《世本》：&ldquo;蚩尤以金作兵，一弓、二殳、三矛、四戈、五戟&rdquo;;《周礼》&ldquo;司右五兵&rdquo;注引《司马法》曰：&ldquo;弓矢围，殳矛守，戈戟助&rdquo;是也。&ldquo;诘尔戎兵&rdquo;，诘此兵也。&ldquo;踊跃用兵&rdquo;，用此兵也。&ldquo;无以铸兵&rdquo;，铸此兵也。秦汉以下，始谓执兵之人为兵。如信陵君得选兵八万人，项羽将诸侯兵三十余万，见于太史公之书，而《五经》无此语也。</p><p>　　以执兵之人为兵，犹之以被甲之士为甲。《公羊传》：&ldquo;桓公使高子将南阳之甲，立僖公而城鲁。&rdquo;晋赵鞅取晋阳之甲，以逐荀寅与士吉射。</p><p>　　○荡舟《竹书纪年》：&ldquo;帝相二十七年，浇伐斟，大战于潍，覆其舟，灭之。&rdquo;《楚辞&middot;天问》：&ldquo;覆舟斟，何道取之?&rdquo;正此谓也。汉时《竹书》未出，故孔安国注为&ldquo;陆地行舟&rdquo;，而后人因之。</p><p>　　古人以左右冲杀为荡陈，其锐卒谓之跳荡，别帅谓之荡主。《晋书&middot;载记》：&ldquo;陇上健儿歌曰：丈八蛇矛左右荡，十荡十决无当前。&rdquo;《唐书&middot;百官志》：&ldquo;矢石未交，陷坚突众，敌因而败者曰跳荡。&rdquo;荡舟盖兼此义，与蔡姬之&ldquo;乘舟荡公&rdquo;者不同。</p><p>　　○管仲不死子纠君臣之分所关者在一身，华裔之防所系者在天下。故夫子之于管仲，略其不死子纠之罪，而取其一匡九合之功，盖权衡于大小之间，而以天下为心也。夫以君臣之分犹不敌华裔之防，而《春秋》之志可知矣。</p><p>　　有谓管仲之于子纠未成为君臣者，子纠于齐未成君，于仲与忽则成为君臣矣。狐突之子毛及偃从文公在秦，而曰：&ldquo;今臣之子名在重耳，有年数矣。&rdquo;若毛、偃为重耳之臣，而仲与忽不得为纠之臣，是以成败定君臣也，可乎?又谓桓兄纠弟，此亦强为之说。</p><p>　　论至于尊周室，存华夏之大功，则公子与其臣区区一身之名分小矣。虽然，其君臣之分故在也，遂谓之无罪，非也。</p><p>　　○予一以贯之&ldquo;姑古敏求，多见而识。&rdquo;夫子之所自道也，然有进乎是者。六爻之义，至赜也，而曰：&ldquo;知者观其彖辞，则思过半矣。&rdquo;三百之《诗》，至泛也，而曰：&ldquo;一言以蔽之，曰思无邪。&rdquo;三千三百之仪，至多也，而曰：&ldquo;礼与其奢也，宁俭。&rdquo;十世之事，至远也，而曰&ldquo;殷因于夏礼，周因于殷礼，虽百世可知。&rdquo;百王之治，至殊也，而曰&ldquo;道二，仁与不仁而已矣。&rdquo;此所谓&ldquo;予一以贯之&rdquo;者也。其教门人也，必先叩其两端，而使之以三隅反。故颜子则闻一以知十，而子贡切磋之言，子夏礼后之问，则皆善其可与言《诗》，岂非天下之理殊途而同归，大人之学举本以该末乎。彼章句之士，既不足以观其会通;而高明之君子，又或语德性而遗问学，均失圣人之指矣。</p><p>　　○君子疾没世而名不称焉疾名之不称，则必求其实矣，君子岂有务名之心哉。是以《乾》初九之传曰：&ldquo;不易乎世，不成乎名。&rdquo;</p><p>　　古人求没世之名，今人求当世之名。吾自幼及老，见人所以求当世之名者，无非为利也。名之所在，则利归之，故求之惟恐不及也。苟不求利，亦何慕名?○性相近也&ldquo;性&rdquo;之一字，始见于《商书》，曰：&ldquo;惟皇上帝，降衷于下民，若有恒性。&rdquo;&ldquo;恒&rdquo;即相近之义。相近，近于善也;相远，远于善也。故夫子曰：&ldquo;人之生也直，罔之生也幸而免。&rdquo;</p><p>　　人亦有生而不善者，如楚子良生子越椒，子文知其必灭若敖氏是也。然此千万中之一耳，故公教子所述之三说，孟子不斥其非，而但曰：&ldquo;乃若其情，则可以为善矣，乃所谓善也。&rdquo;盖凡人之所大同，而不论其变也。若纣为炮烙之刑，盗跖日杀不辜，肝人之肉，此则生而性与人殊，亦如五官百骸人之所同，然亦有生而不具者，岂可以一而概万乎?故终谓之性善也。</p><p>　　孟子论性，专以其发见乎情者言之。且如见孺子入井，亦有不怜者;呼蹴之食，有笑而受之者。此人情之变也。若反从而喜之，吾知其无是人也。</p><p>　　曲沃卫嵩曰：&ldquo;孔子所谓相近，即以性善而言。若性有善，有不善，其可谓之相近乎?如尧、舜，性者也;汤、武，反之也。若汤、武之性不善，安能反之，以至于尧、舜邪?汤、武可以反之，即性善之说;汤、武之不即为尧、舜，而必待于反之，即性相近之说也。孔、孟之言一也。&rdquo;</p><p>　　○虞仲《史记》：太伯之奔荆蛮，自号句吴。荆蛮义之，从而归之千余家，立为吴太伯。太伯卒，无子，弟仲雍立，是为吴仲雍。仲雍卒，子季简立。季简卒，子叔达立。叔达卒，子周章立。是时周武王克殷，求太伯、仲雍之后，得周章。周章已君吴，因而封之，乃封周章弟虞仲于周之北故夏墟，是为虞仲，列为诸侯。按此则仲雍为吴仲雍;而虞仲者，仲雍之曾孙也。殷时诸侯有虞国，《诗》所云&ldquo;虞芮质厥成&rdquo;者。武王时国灭，而封周章之弟于其故墟，乃有虞仲之名耳。《论语》：&ldquo;逸民虞仲、夷逸。&rdquo;《左传》：&ldquo;太伯、虞仲，太王之昭也。&rdquo;即谓仲雍为虞仲，是祖孙同号，且仲雍君吴，不当言虞，古&ldquo;吴&rdquo;、&ldquo;虞&rdquo;二字多通用。窃疑二书所称&ldquo;虞仲&rdquo;，并是&ldquo;吴仲&rdquo;之误。又考《吴越春秋》：&ldquo;太伯曰：&ldquo;其当有封者，吴仲也。&rdquo;则仲雍之称吴仲，固有徵矣。</p><p>　　《汉书&middot;地理志》&ldquo;河东郡太阳，吴山在西，上有吴城。周武王封太伯后于此，是为虞公。&rdquo;《续汉&middot;郡国志》：&ldquo;太阳有吴山，上有虞城。&rdquo;虞城&rdquo;之书为&ldquo;吴城&rdquo;，犹&ldquo;吴仲&rdquo;之书为&ldquo;虞仲&rdquo;也。杜元凯《左氏注》亦曰：&ldquo;仲雍支子，别封西吴。&rdquo;</p><p>　　○听其言也厉君子之言，非有意于厉也，是曰是，非曰非。孔颍达《洪范》正义曰：&ldquo;言之决断，若金之斩割。&rdquo;</p><p>　　居官，则告谕可以当鞭朴：行师，则誓戒可以当甲兵。此之谓&ldquo;所其言也厉&rdquo;。○有始有卒者其惟圣人乎圣人之道，未有不始于洒扫应对进退者也。故曰：&ldquo;约之以礼。&rdquo;又曰：&ldquo;知崇礼卑。&rdquo;</p><p>　　○梁惠王《史记&middot;魏世家》：&ldquo;惠王三十六年，卒，子襄王立。襄王元年，与诸侯会徐州，相王也，追尊父惠王为王。&rdquo;而孟子书其对惠王无不称之为&ldquo;王者，则非追尊之辞明矣。司马子长亦知其不通，而改之曰&ldquo;君&ldquo;。然孟子之书出于当时，不容误也。杜预《左传集解&middot;后序》言：&ldquo;哀王于《史记》，襄王之子，惠王之孙也。惠王三十六年卒，而襄王立。立十六年卒，而哀王立。古书《纪年篇》，惠王三十六年，从一年始至十六年，而称惠成王卒，即惠王也。疑《史记》误分惠、成之世以为后王年也。哀王二十三年乃卒，故特不称谥，谓之今王。&rdquo;今按惠王即位三十六年，称王，改元，又十六年卒，而子襄王产，即《纪年》所谓今王，无哀王也。襄、哀字相近，《史记》分为二人，误耳。</p><p>　　《秦本纪》：&ldquo;秦惠文王十四年，更为元年。&rdquo;此称王改元之证，又与魏惠王同时。</p><p>　　《魏世家》：&ldquo;襄王五年，予秦河之地。七年，魏尽入上郡于秦。&rdquo;今按《孟子》书，惠王自言西丧地于秦七百里，乃悟《史记》所书襄王之年，即惠王之后五年，后七年也，以《孟子》证之而自明者也。</p><p>　　据《纪年》，周慎靓王之二年，而魏惠王卒。其明年，为魏襄王之元年。又二年，燕王哙让国于其相子之。又二年，为赧王之元年，齐人伐燕，取之。又二年，燕人畔。与《孟子》这书先梁后齐，其事皆合。然孟子在二国皆不久，书中齐事特多，又尝为卿于齐，当有四五年。若适梁，乃惠王之末，而襄王立即行，故梁事不多。谓孟子以惠王之三十五年至梁者，误以惠王之后元年为襄王之元年故也。</p><p>　　孟子为卿于齐，其于梁则客也。故见齐王称臣，见梁王不称臣。</p><p>　　○未有义而后其君者也不遗亲，不后君，仁之效也。其言义何?义者，礼之所从生也。昔者齐景公，有感于晏子之言，而惧其国之为陈氏也，曰：&ldquo;是可若何?&rdquo;对曰：&ldquo;惟礼可以已之。在礼，家施不及国，民不迁，农不移，工贾不变，士不滥，官不滔，大夫不收公利。&rdquo;又曰：&ldquo;君令、臣共、父慈、子孝、兄爱、弟敬、夫和、妻柔、姑慈、妇听，礼也。君令而不违，臣共而不贰，父慈而教，子孝而箴，兄爱而友，弟敬而顺，夫和而义，妻柔而正，姑慈而从，妇听而婉，礼之善物也。&rdquo;晋侯谓女叔齐曰：&ldquo;鲁侯不亦善于礼乎?&rdquo;对曰：&ldquo;礼所以守其国，行其政令，无失其民者也。今政令在家，不能取了民。有子家羁，弗能用也。公室四分，民食于他，思莫在公，不图其终，为国君难将及身，不恤其所，礼之本末，将于此乎在。而屑屑焉习仪以亟，言善于礼，不亦远乎!&rdquo;子曰：&ldquo;君子之道，辟则坊与?坊民之所不足者也。大为之坊，民犹逾之。故君子礼以坊德，刑以坊淫，命以坊欲。&rdquo;古之明王所以禁邪于未形，使民日迁善远罪，而不自知者，是必有其道矣。○不动心凡人之动心与否，固在其加卿相、行道之时也。枉道事人，曲学阿世，皆从此而始矣。&ldquo;我四十不动心&rdquo;者，不动其行一不义，杀一不辜，而得天下，有不为也之心。</p><p>　　○市朝&ldquo;若挞之于市朝&rdquo;，即《书》所言&ldquo;若挞于市&rdquo;。古者朝无挞人之事，市则有之。《周礼&middot;司市》：&ldquo;市刑，小刑宪罚，中刑徇罚，大刑扑罚。&rdquo;又曰：&ldquo;胥执鞭度而巡其前，掌其坐，作出入之禁令。凡有罪者，挞戮而罚之&rdquo;是也。《礼记&middot;檀弓》：&ldquo;遇诸市朝，不反兵而斗。&rdquo;兵器非可入朝之物。&ldquo;奔丧，哭辟市朝。&rdquo;奔丧亦但过市，无过朝之事也。其谓之市朝者，《史记&middot;孟尝君传》：&ldquo;日莫之后，过市朝者掉臂不顾。&rdquo;索隐曰：&ldquo;言市之行列有如朝位，故曰市朝。古人能以众整如此。&rdquo;后代则朝列之参差，有反不如市肆者矣。</p><p>　　○必有事焉而勿正心倪文节谓当作&ldquo;必有事焉，而勿忘。&rdquo;忽忘，勿助长也。传写之误，以&ldquo;忘&rdquo;字作&ldquo;正心&rdquo;二字。言养浩然之气，必当有事而勿忘;既已勿忘，又当勿助长也。叠二&ldquo;勿忘&rdquo;，作文法也。按《书&middot;无逸篇》曰：&ldquo;自时厥后立王，生则逸，生则逸，不知稼穑之艰难。&rdquo;亦是叠一句，而文愈有致。今人发言亦多有重说一句者。《礼记&middot;祭义》&ldquo;见间以侠С。&rdquo;郑氏曰：&ldquo;见间当为&lt;间见&gt;。&rdquo;《史记&middot;蔡泽传》：&ldquo;吾持梁刺齿肥。&rdquo;索隐曰：&ldquo;刺齿肥，当为肥。&rdquo;《论语》：&ldquo;五十以学《易》。&rdquo;朱子以为&ldquo;五十&rdquo;当作&ldquo;卒&rdquo;，此皆古书一字误为二字之证。</p><p>　　○文王以百里&ldquo;汤以七十里，文王以百里。&rdquo;孟子为此言以证王之不待大尔。其实文王之国不止百里，周自王季伐诸戎，疆土日大。文王自歧迁丰，其国巳跨三四百里之地，伐崇伐密，自河以西，举属之周。至于武王，而西及梁、益，东临上党，无非周地;纣之所有，不过河内殷墟，其从之者亦但东方诸国而已。一举而克商，宜其如振槁也。《书》之言，文王曰：&ldquo;大邦畏其力。&rdquo;文王何尝不藉力哉。○廛无夫里之布有夫布，有里布。《周礼&middot;地官》载师职曰：&ldquo;凡宅不毛者，有里布;凡田不耕者，出屋粟。凡民无职事者，出夫家之征。&rdquo;闾师职曰：&ldquo;凡无职者，出夫布。&rdquo;郑司农云：&ldquo;里布者，布参印书，广二寸，长二尺，以为币，贸易物。《诗》云：&lsquo;抱布贸丝。&rsquo;抱此布也。或曰：布，泉也。《春秋传》曰：&lsquo;买之百两一布。&rsquo;&rdquo;又廛人职：&ldquo;掌敛市之纟欠布、总布、质布、罚布、廛布。&rdquo;玄谓宅不毛者，罚以一里二十五家之泉。《集注》未引《闾师》文，今人遂以布专属于里。</p><p>　　○孟子自齐葬于鲁孟子自齐葬于鲁，言葬而不言丧，此改葬也。礼记改缌，事毕而除，故反于齐，止于嬴，而充虞乃得承间而问。若曰奔丧而还，营葬方毕，即出赴齐卿之位，而门人未得发言，可谓&ldquo;三月无君，则皇皇如&rdquo;也。而身且不行三年之丧，何以教滕世子哉!</p><p>　　○其实皆什一也古来田赋之制，实始于禹，水土既平，咸则三壤，后之王者不过因其成迹而已。故《诗》曰：&ldquo;信彼南山，维禹甸之。叁仍簦锾镏Ｎ医依恚隙淠丁&rdquo;然则周之疆理犹禹之遗法也。孟子乃曰：&ldquo;夏后氏五十而贡，殷人七十而助，周人百亩而彻。夫井田之制，一井之地画为九区，故苏洵谓万夫之地，盖三十二里有半，而其间为川为路者一，为浍为道者九，为洫为涂者百，为沟为畛者千，为遂为径者万。使夏必五十，殷必七十，周必百，则是一王之兴必将改畛涂、变沟洫、移道路以就之，为此烦扰而无益于民之事也，岂其然乎?盖三代取民之异，在乎贡、助、彻，而不在乎五十、七十、百亩。其五十、七十、百亩，特丈尺之不同，而田未尝易也。故曰：&ldquo;其实皆什一也。&rdquo;古之王者必改正朔，易服色，异度数。故《史记&middot;秦始皇本纪》，于&ldquo;改年十月朔，上黑&rdquo;之下，即曰：&ldquo;数以六为纪，符法冠皆六寸，而舆六尺，六尺为步，乘六马。&rdquo;三代之王，其更制改物亦大抵如此。故《王制》曰：&ldquo;古者以周尺八尺为步，今以周尺六尺四寸为步。&rdquo;而当日因时制宜之法，亦有可言。夏时土旷人稀，故其亩特大。殷、周土易人多，故其亩渐小。以夏之一亩为二亩，其名殊而实一矣。国佐之对晋人曰：&ldquo;先王疆理天下，物土之宜而布其利。&rdquo;岂有三代之王而为是纷纷无益于民之事哉!</p><p>　　○庄岳&ldquo;引而置之庄岳之间。&rdquo;注：&ldquo;庄岳，齐街里名也。&rdquo;庄是街名，岳是里名。《左传&middot;襄二十八年》：&ldquo;得庆氏之木百车于庄。&rdquo;注云：&ldquo;六轨之道。&rdquo;反陈于岳&rdquo;注云：&ldquo;岳，里名。&rdquo;</p><p>　　○古者不为臣不见观乎孔子之见阳货，而后知逾垣闭门为贤者之过，未合于中道也，然后世之人必有如朝广被中庸之名，冯道托仲尼之迹者矣。其始也屈己以见诸侯，一见诸侯而怀其禄利，于是望尘而拜贵人，希旨以投时好，此其所必至者。曾子、子路之言，所以为末流戒也。故曰：&ldquo;君子上交不谄。&rdquo;又曰：&ldquo;上弗援，下弗惟。&rdquo;后世之于士人，许之以自媒，劝之以干禄;而责其有耻，难矣。</p><p>　　○公行子有子之丧《礼》：父为长子斩衰三年。故公行子有子之丧，而孟子与右师及齐之诸臣皆往吊。</p><p>　　○为不顺于父母《虞书》所载，帝曰：&ldquo;予闻如何?&rdquo;岳曰：&ldquo;瞽子，父顽，母嚣，象傲。克谐以孝，义，不格奸。&rdquo;是则帝之举舜，在瞽瞍底豫之后。今《孟子》乃谓九男二女，百官牛羊，仓廪备，以事舜于畎亩之中，犹不顺于父母，而如穷人无所归，此非事实。但其推见圣人之心若此，使天下之为人子者处心积虑出乎此，而后为大孝耳。后儒以为实，然则&ldquo;二嫂使治朕栖&rdquo;之说亦可信矣。</p><p>　　○象封有庳舜都蒲阪，而封象于道州鼻亭，在三苗以南荒服之地，诚为可疑。如《孟子》所论，亲之欲其贵，爱之欲其富，又且欲其源源而来，何以不在中原近畿之处，而置之三千余里之外邪?盖上古诸侯之封万国，其时中原之地必无闲土可以封故也。又考太公之于周，其功亦大矣，而仅封营丘。营丘在今昌乐、潍二县界。史言其地泻卤，人民寡，而《孟子》言其俭于百里，又莱夷逼处，而与之争国。夫尊为尚父，亲为后父，功为元臣，而封止于此，岂非中原之地无闲土，故至薄姑氏之灭，而后乃封太公邪?或曰：&ldquo;禹封在阳翟，稷封在武功，何与?&rdquo;二臣者，有安天下之大功，舜固不得以介弟而先之也。故象之封于远，圣人之不得已也。○周室班爵禄为民而立之君，故斑爵之意，天子与公、侯、伯、子、男一也，而非绝世之贵。代耕而赋之禄，故班禄之意，君、卿、大夫、士与庶人在官一也，而非无事之食。是故知天子一位之义，则不敢肆于民上以自尊;知禄以代耕之义，则不敢厚取于民以自奉。不明乎此，而侮夺人之君，常多于三代之下矣。</p><p>　　○费惠公《孟子》&ldquo;费惠公&rdquo;注：&ldquo;惠公，费邑之君。&rdquo;按春秋时有两费，其一见《左传&middot;成公十三年》：&ldquo;晋侯使吕相绝秦，曰：&lsquo;殄灭我费滑。&rsquo;&rdquo;注：&ldquo;滑国都于费，今河南缑氏县。&rdquo;《襄公十八年》：楚子冯、公子格率锐师侵费滑，盖本一地，秦灭之而后属晋耳。其一《僖公元年》：&ldquo;公赐季友汶阳之田及费。&rdquo;《齐乘》：&ldquo;费城，在费县西北二十里，鲁季氏吧了。&rdquo;在子思时，滑国之费其亡久矣，疑即季氏之后，而僭称公者。鲁连子称陆子谓齐王曰：&ldquo;鲁费之众臣甲舍于襄贲。&rdquo;而楚人对顷襄王有邹、费、郯、邳，殆所谓泗上十二诸侯者邪?仁山金氏曰：&ldquo;费本鲁季氏之私邑，而《孟子》称小国之君，曾子书亦有费君、费子之称。盖季氏专鲁，而自春秋以后，计必自据其邑，如附庸之国矣。大夫之为诸侯，不待三晋而始，然其来亦渐矣。&rdquo;</p><p>　　季氏之于鲁，但出君而不敢立君，但分国而不敢篡位，愈于晋、卫多矣。故曰：&ldquo;鲁犹秉周礼。&rdquo;</p><p>　　○行吾敬故谓之内也先生治天下之具，五典、五礼、五服、五刑，其出乎身，加乎民者，莫不本之于心。以为之裁制。亲亲之杀，尊贤之等，礼所生也。故孟子答公都子言义，而举酌乡人、敬尸二事，皆礼之也，而莫非义之所宜。自此道不明，而二氏空虚之教至于槌提仁义，绝灭礼乐，从此起矣。自宋以下，一二贤智之徒，病汉人训诂之学，得其粗迹，务矫之以归于内，而达道达德、九经三重之事置之不论，此真所谓&ldquo;告子未尝知义&rdquo;者也，其不流于异端而害吾道者几希。</p><p>　　董子曰：&ldquo;宜在我者而后可以称义，故言义者合我与宜以为一言。以此操之，义之言我也。&rdquo;此与孟子之言相发。</p><p>　　○以纣为兄之子以纣为弟，且以为君，而有微子启;以纣为兄之子，且以为君，而有王子比干。并言之，则于文有所不便，故举此以该彼，此古人文章之善。且如&ldquo;郊社之礼，所以事上帝也&rdquo;，不言后土;&ldquo;地道无成，而代有终也&rdquo;，不言臣妻;&ldquo;先王居杌于四裔&rdquo;，不言浑敦、穷奇、饕餮。后之读书者不待子贡之明，亦当闻一以知二矣。</p><p>　　○才人固有为不善之才而非其性也。性者天命之，才者亦天降是以禽兽之人，谓之未尝有才。</p><p>　　《中庸》言能尽其性，《孟子》言不能尽其才能。尽其才则能尽其性矣，在乎扩而充之。</p><p>　　○求其放心学问之道无他，求其放心而已矣。然则但求放心，可不必于学问乎?与孔子之言&ldquo;吾尝终日不食，终夜不寝，以思无益，不如学也&rdquo;者，何其不同邪?他日又曰：&ldquo;君子以仁存心，以礼存心。&rdquo;是所存者非空虚之心也，夫仁与礼未有不学问而能明者也。《孟子》之意盖曰能求放心，然后可以学问。使奕秋诲二人奕，其一人专心致志，惟奕秋之为听;一人虽听之，一心以为有鸿鹄将至，思援弓缴而射之。虽与之具学，弗若之矣。此放心而不知求者也。然但知求放心，而未尝&ldquo;穷中之方，悉雁行之势&rdquo;，亦必不能从事于奕。</p><p>　　○所去三免死而已矣，则亦不久而去矣，故曰&ldquo;所去三&rdquo;。</p><p>　　○自视欣然人之为学不可自小，又不可自大。得百里之地而君之，皆足以朝诸侯、有天下，不敢自小也;附之以韩、魏之家，如其自视欣然，则过人远矣，不敢自大也。予将以斯道觉斯民也，思天下之民，匹夫匹妇有不被尧舜之泽者，若己推而内之沟中，则可谓不自小矣。自耕稼、陶渔以至为帝，无非取于人者，则可谓不自大矣。故自小，小也;自大，变也。今之学者非自小则自大，吾见其同为小人之归而已。</p><p>　　○士何事士、农、工、商，谓之四民。其说始于《管子》。三代之时，民之秀者乃收之乡序，升之司徒，而谓之士，固千百之中不得一焉。大宰以九职任万民，&hellip;&hellip;五曰百工，饬化八材，计亦无多人尔。武王作《酒诰》之书，曰：&ldquo;妹土嗣尔股肱，纯其艺黍稷，奔走事厥考厥长。&rdquo;此谓农也。&ldquo;肇牵车牛，远服贾，用孝养厥父母&rdquo;，此谓商也。又曰：&ldquo;庶士有正，越庶伯君子，其尔典听朕教。&rdquo;则谓之者。大抵皆有职之人矣，恶有所谓&ldquo;群萃而州处，四民各自为乡之法&rdquo;哉。春秋以后，游士日多。《齐语》言桓公为游士八十人奉以车马衣裘，多其资币，使周游四方，以号召天下之贤士。而战国之君遂以士为轻重，文者为儒，武者为侠。呜呼!游人而先王之法坏矣，彭更之言，王子垫之问，其犹近古之意与?○饭糗茹草享天下之大福者，必先天下之大劳;宅天下之至贵者，必执天下之至贱。是以殷王小乙使其子武丁旧劳于外，知小人之依。而周之后妃亦必服浣濯之衣，修烦缛之事。及周公遭变，陈后稷、先公王业之所由者，则皆农夫、女工、衣食之务也。古先王之教，能事人而后能使人。其心不敢失于一物之细，而后可以胜天下之大。舜之圣也，而饭糗茹草;禹之圣也，而手足胼胝，面目黧黑。此其所以道济天下，而为万世帝王之祖也，况乎其不如舜、禹者乎!</p><p>　　○孟子外篇《史记》伍被对淮南王安，引《孟子》曰：&ldquo;纣贵为天子，死曾不若匹夫。&rdquo;扬子《法言&middot;修身》引《孟子》曰：&ldquo;夫有意而不至者有矣，未有无意而至者也。&rdquo;桓宽《盐铁论》引《孟子》曰：&ldquo;吾于河广，知德之至也。&rdquo;又引《孟子》曰：&ldquo;尧、舜之道非远人也，人不思之尔。&rdquo;《周礼&middot;大行人》注引《孟子》曰：&ldquo;诸侯有王。&rdquo;宋鲍照&ldquo;河清颂&rdquo;引《孟子》曰：&ldquo;千载一圣，犹旦暮也。&rdquo;《颜氏家训》引《孟子》曰：&ldquo;图影失形。&rdquo;《梁书&middot;处士传&middot;序》引《孟子》曰：&ldquo;今人之于爵禄，得之若其生，失之若其死。&rdquo;《广韵》&ldquo;圭&rdquo;字下注曰：&ldquo;《孟子》：&lsquo;六十四黍为一圭，十圭为一合。&rsquo;&rdquo;以及《集注》中程子所引荀子、孟子三见齐王，而不言事，门人疑之，孟子曰：&ldquo;我先攻其邪心。&rdquo;今《孟子》书皆无其文，岂所谓&ldquo;外篇&rdquo;者邪?《诗&middot;维天之命》传引孟仲子曰：&ldquo;大哉，天命之无极，而美周之礼也。&rdquo;《反现僮釉唬&ldquo;是病&rdquo;《正义》引赵岐云：&ldquo;孟仲子，孟子从昆弟，学于孟子者也。《谱》云：&lsquo;子仲子者，子思弟子。&rsquo;盖与孟轲共事子思，后学于孟轲，著书论《诗》，毛氏取以为说。&rdquo;则又有孟仲子之书矣。</p><p>　　○孟子引论语《孟子》书引孔子之言凡二十有九，其载于《论语》者八。又多大同而小异，然则夫子之言其不传于后者多矣。故曰：&ldquo;仲尼没而微言绝。&rdquo;</p><p>　　○孟于字样九经《论语》皆以汉石经为据，故字体未变，《孟子》字多近今，盖久亦于魏、晋以下之传录也。然则石经之功亦不细矣。</p><p>　　《唐书》言：州故作&ldquo;豳&rdquo;，开元十三年，以字类&ldquo;幽&rdquo;，故为&ldquo;&rdquo;。今惟《孟子》书用&ldquo;&rdquo;字。</p><p>　　《容斋四笔》言《孟子》&ldquo;是由恶醉而强酒&rdquo;，&ldquo;见且由不得亟&rdquo;，并作&ldquo;由&rdquo;，今本作&ldquo;犹&rdquo;。是知今之《孟子》又与宋本小异。</p><p>　　○孟子弟子赵岐注《孟子》，以季孙、子叔二人为孟子弟子。季孙知孟子意不欲，而心欲使孟子就之，故曰：&ldquo;异哉，弟子之所闻也。&rdquo;子叔心疑惑之，亦以为可就之矣。&ldquo;使己为政&rdquo;以下，则孟子之言也。又曰：&ldquo;告子名不害，兼治儒、墨之道者。尝学于孟于，而不能纯彻性命之理。&rdquo;又曰：&ldquo;高子，齐人也。学于孟子，乡道而未明，去而学他术。&rdquo;又曰：&ldquo;盆成括，尝欲学于孟子，问道，未达而去。&rdquo;宋徽宗政和五年，封告子不害东阿伯，高子泗水伯，盆成括莱阳伯，季孙丰城伯，子叔乘阳伯，皆以孟子弟子故也。《史记索隐》曰：&ldquo;孟子有万章、公明高等，并轲之门人。&rdquo;《广韵》又云：&ldquo;离娄，孟子门人。&rdquo;不知其何所本。元吴莱著《孟子弟子列传》二卷，今不传。</p><p>　　《晏子书》称西郭徒居布衣之士，贫成适尝为孔子门人，尤误。</p><p>　　○荼&ldquo;荼&rdquo;字自中唐始变作&ldquo;荼&rdquo;，其说已详之《唐韵正》。按《困学纪闻》，荼有三：&ldquo;谁谓荼苦&rdquo;，苦菜也。&ldquo;有女如荼&rdquo;，茅秀也。&ldquo;以薅荼蓼&rdquo;，陆草也。今按《尔雅》&ldquo;荼&rdquo;&ldquo;氵荼&rdquo;字凡五见，而各不同。《释草》曰：&ldquo;荼，苦菜。&rdquo;注引《诗》：&ldquo;谁谓荼苦，其甘如荠。&rdquo;疏云：&ldquo;此味苦可食之菜，《本草》一名选，一名游冬。《易纬通卦验玄图》云&lsquo;苦菜生于寒秋，经冬历春乃成&rsquo;，《月令》&lsquo;孟夏苦菜秀&rsquo;是也。叶似苦苣而细，断之有白汁，花黄似菊。堪食，但苦耳。&rdquo;又曰：&ldquo;『艹票』、、荼。&rdquo;注云：&ldquo;即『艹刀』。&rdquo;疏云：&ldquo;按《周礼&middot;掌荼》及《诗》&lsquo;有女如荼&rsquo;，皆云：荼，茅秀也;『艹票』也、也其别外。此二字皆从草、从余。&rdquo;又曰：&ldquo;氵荼，虎杖。&rdquo;注云：&ldquo;似红草而粗大，有细刺，可以染赤。&rdquo;疏云：&ldquo;氵荼一名虎杖。陶注《本草》云：田野甚多，壮如大马蓼，茎斑而叶圆是也。&rdquo;又曰：&ldquo;氵荼，委叶。&rdquo;注引《诗》&ldquo;以『艹休』氵荼蓼。&rdquo;疏云：&ldquo;氵荼一名委叶。&rdquo;王肃《说诗》云：&ldquo;氵荼，陆秽草。&rdquo;然则氵荼者原田芜秽之草，非苦菜也。今《诗》本&ldquo;『艹休』&rdquo;作&ldquo;薅&rdquo;。此二字皆从草从涂。《释木》曰：&ldquo;贾，苦荼。&rdquo;注云：&ldquo;树小如栀子，冬生叶，可煮作羹饮。今呼早采者为荼，晚取者为茗，一名&Eta;，蜀人名之苦荼。&rdquo;此一字亦从草从余。今以《诗》考之，《邶&middot;谷风》之&ldquo;荼苦&rdquo;，《七月》之&ldquo;采荼&rdquo;，《绵》之&ldquo;堇荼&rdquo;，皆苦菜之荼也。又借而为&ldquo;荼毒&rdquo;之荼。《桑柔》、《汤诰》皆苦菜之荼也。《夏小正》&ldquo;取荼莠&rdquo;，《周礼&middot;地官》&ldquo;掌荼&rdquo;，《仪礼&middot;既夕礼》&ldquo;茵著用荼，实绥泽焉&rdquo;，《诗&middot;鸱》&ldquo;捋荼&rdquo;，传曰：&rsquo;荼，萑苕也。&rdquo;《正义》曰：&ldquo;谓之秀穗。茅之秀，其物相类，故皆名荼也。&rdquo;茅秀之荼也，以其白也而象之。《出其东门》&ldquo;有女如荼&rdquo;，《国语》&ldquo;吴王夫差万人为方陈，白常、白旗、素甲、白羽之，望之如荼&rdquo;。《考工记》：&ldquo;望而视之，欲其荼白。&rdquo;亦茅秀之荼也。《良耜》之&ldquo;荼蓼&rdquo;，委叶之氵荼也。唯虎杖之氵荼与贾之苦荼不见于《诗》、《礼》，而王褒《僮约》云：&ldquo;武都买荼。&rdquo;张载《登成都白菟楼诗》云：&ldquo;芳荼冠六清。&rdquo;孙楚诗云：&ldquo;姜桂荼&Eta;出巴蜀。&rdquo;《本草衍义》：&ldquo;晋温峤上表，贡荼千斤，茗三百斤。&rdquo;是知自秦人取蜀而后始有茗饮之事。</p><p>　　王褒《僮约》，前云&ldquo;炮鳖烹荼&rdquo;，后云&ldquo;武都买荼&rdquo;，注以前为苦菜，后为茗。</p><p>　　《唐书&middot;陆羽传》：&ldquo;羽嗜荼，著经三篇，言茶之原、之法、之具尤备，天下益知饮茶矣。&rdquo;有常伯熊者，因羽论，复广著茶之功，其后尚茶成风。时回纥入朝，始驱马市菜。至明代，设茶马御史。而《大唐新语》言右补阙綦毋性不饮茶，著《茶饮》，序曰：&ldquo;释滞消壅，一日之利暂佳;瘠气侵精，终身之害斯大。获益则功归茶力，贻患则不谓茶灾。岂非福近易知，害远难见?&rdquo;宋黄庭坚《茶赋》亦曰：&ldquo;寒中瘠气，莫甚于茶。或济之盐，勾贼破家。&rdquo;今南人往往有茶癖，而不知其害，此亦摄生者之所宜戒也。</p><p>　　○&lt;鸟可&gt;《尔雅》&ldquo;舒雁，鹅。&rdquo;注：&ldquo;今江东呼&lt;鸟可&gt;。&rdquo;即&ldquo;&rdquo;字。《左传》：&ldquo;鲁大夫荣鹅。&rdquo;《方言》：&ldquo;雁自关而东谓之&lt;鸟可&gt;鹅。&rdquo;《太玄经》：&ldquo;装次二，鹅惨于冰。&rdquo;一作&ldquo;哥鹅。&rdquo;司马相如《子虚赋》：&ldquo;弋白鹄，连鹅，双下，玄鹤加。&rdquo;《上林赋》：&ldquo;鸿鹄鸨，鸨鹅属玉。&rdquo;扬雄《反离骚》：&ldquo;凤皇翔于蓬者兮，岂鹅之能捷。&rdquo;张衡《西京赋》：&ldquo;鹅鸿军。&rdquo;《南都赋》：&ldquo;鸿鸨鹅。&rdquo;杜甫《七歌》：&ldquo;前飞鹅后。&rdquo;《辽史&middot;穆宗纪》：&ldquo;获鹅，祭天地。&rdquo;《元史&middot;武宗纪》：&ldquo;禁江西、湖广、汴梁私捕鹅。&rdquo;《山海经》：&ldquo;青要之山，是多驾鸟。&rdquo;郭璞云：&ldquo;未详。或者骈当作&lsquo;&rsquo;，其从&lsquo;马&rsquo;者，传写之误尔。&rdquo;</p><p>　　○九经唐宋取士，皆用《九经》。今制定为《五经》，而《周礼》、《仪礼》、《公羊》、《谷梁》二传并不列于学官。杜氏《通典》：东晋元帝时，太常贺循上言：&ldquo;《尚书》被符经置博士一人。又多故历纪，儒、道荒废，学者能兼明经义者少，且《春秋》三传俱出圣人，而义归不同，自前代通儒未有能通得失兼而学之者也。今宜《周礼》、《仪礼》二经置博士二人，《春秋》三传置博士三人，其余则经置一人，合八人。&rdquo;太常荀崧上疏言：&ldquo;博士旧员十有九人，今《五经》合九人，准古计今，犹未中半。《周易》有郑氏注，其书根源，诚可深惜。《仪礼》一经，所谓《曲礼》，郑玄于礼特明，皆有证据。昔周之衰，孔子作《春秋》，左丘明、子夏造膝亲受。孔子殁，丘明撰其所闻为之传，微辞妙旨，无不精究。公羊高亲受子夏，立于汉朝，多可采用。谷梁赤师徒相传，诸所发明，或是左氏、公羊不载，亦足有所订正。臣以为《三传》虽同曰《春秋》，而发端异越，宜各置一人以传其学。&rdquo;遇王敦难，不行。唐贞观九年五月，敕自今以后，明经兼习《周礼》若《仪礼》者，于本色内量减一选。开元八年七月，国子司业李无璀上言：&ldquo;《三礼》、《三传》及《毛诗》、《尚书》、《周易》等，并圣贤微旨，生人教业。今明经所习，务在出身，咸以《礼记》文少，人皆竞读;《周礼》，经邦之轨则;《仪礼》，庄敬之楷模、《公羊》、《谷梁》，历代宗习。今两监及州县以独学无友，四经殆绝，事资训诱，不可因循，其学生请停，各量配作业，并贡人预试之日，习《周礼》、《仪礼》、《公羊》、《谷梁》，并请帖十通五，许其入第，以此开劝。即望四海均习，《九经》该备。&rdquo;从之。《唐书》：开元十六年十二月，杨为国子祭酒，奏言：&ldquo;今之明经，习《左氏》者十无二三，又《周礼》、《仪礼》及《公羊》、《谷梁》殆将废绝，请量加优奖。&rdquo;于是下制：&ldquo;明经习《左氏》及通《周礼》等四经者，出身免任散官。&rdquo;遂著于式。古人抱遗经、扶微学之心，如此其急，而今乃一切废之，盖必当时之士子苦四经之难习，而主议之臣徇其私意，遂举历代相传之经典弃之而不学也。自汉以来。岂不知经之为五，而义有并存，不容执一，故三家之学并列《春秋》。至于《三礼》，各自为书。今乃去经习传，尤为乖理。苟便己私，用之干禄，率天下而欺君负国，莫甚于此。经学日衰，人材日下，非职此之由乎?</p><p>　　《宋史》：&ldquo;神宗用王安石之言，士各占治《易》、《书》、《诗》、《周礼》、《礼记》一经，兼《论语》、《孟子》。&rdquo;朱文公《乞修〈三礼〉札子》：&ldquo;遭秦灭学，礼乐先坏，其颇存者，《三礼》而已。《周官》一书固为礼之纲领，至于仪法度数，则《仪礼》乃其本经;而《礼记》郊特性、冠义等篇，乃其义说耳。前此犹有《三礼通礼、学究诸科，礼虽不行，士犹得以诵习而知其说。熙宁以来，王安石变乱旧制，废罢《仪礼》，而独存《礼记》之科，弃经任传，遗本宗末，其失己甚。&rdquo;是则《礼记》之废乃自安石始之，至于明代，此学遂绝。朱子又作《谢监岳文集序》曰：&ldquo;谢绰中，建之政和人。先君子尉政和，行田间，闻读书声，入而视之，《仪礼》也。以时方专治王氏学，而独能尔，异之，即与俱归，勉其所未至，遂中绍兴三年进士第。&rdquo;在宋已为空谷之足音，今时则绝响矣。</p><p>　　○考次经文《礼记&middot;乐记》&ldquo;宽而静&rdquo;至&ldquo;肆直而慈&rdquo;一节，当在&ldquo;爱者宜歌商&rdquo;之上，文义甚明。然郑康成因其旧文，不敢辄更，但注曰：&ldquo;此文换简，失其次，&lsquo;宽而静&rsquo;宜在上，&lsquo;爱者宜歌商&rsquo;宜承此。&rdquo;</p><p>　　《书&middot;武成》定是错简，有日月可考。蔡氏亦因其旧而别序一篇，为今考定《武成》最为得体。</p><p>　　其他考定经文，如程子改《易&middot;系辞》&ldquo;天一地二&rdquo;一节，于&ldquo;天数五&rdquo;之上;《论语》&ldquo;必有寝衣&rdquo;一节，于&ldquo;齐必有明衣布&rdquo;之下。苏子瞻改《书&middot;洪范》&ldquo;曰王省惟岁&rdquo;一节，于&ldquo;五曰历数&rdquo;之下;改《康诰》至止于信&rdquo;于&ldquo;未之有也&rdquo;稽首之上。朱子改《大学》&ldquo;曰《康诰》至止于信&rdquo;于&ldquo;未之有也&rdquo;之下;改&ldquo;《诗》云&lsquo;瞻彼淇澳&rsquo;&rdquo;二节，于&ldquo;止于信&rdquo;之下;《论语》&ldquo;诚不以富&rdquo;二句，于&ldquo;齐景公有马千驷&rdquo;一节之下;《诗&middot;小雅》以《南陔》足《鹿鸣之什》，而下改为《白华之什》，皆至当，无复可议。后人效之，妄生穿凿。《周礼》五官，互相更调。而王文宪。作《二南相配图》、《洪范经传图》，重定《中庸章句图》，改《某棠》、《野有死麇》、《何彼矣》三篇于王风。仁山金氏本此，改&ldquo;敛时五福&rdquo;一节于&ldquo;五曰考终命&rdquo;之下，改&ldquo;惟辟作福&rdquo;一节于&ldquo;六曰弱&rdquo;之下。使邹、鲁之《书》传于今者，几无完篇，殆非所谓&ldquo;畏圣人之言&rdquo;者矣。</p><p>　　董文清槐改《大学》&ldquo;知止而后有定&rdquo;二节于&ldquo;子曰听讼，吾犹人也&rdquo;之上，以为传之四章，释&ldquo;格物致和&rdquo;，而传止于九章，则《大学》之文元无所阙，其说可从。</p><p>　　凤翔袁楷谓：&ldquo;《文言》有错入《系辞》者&lsquo;鸣鹤在阴&rsquo;已下七节，自&lsquo;天佑之&rsquo;一节，&lsquo;憧憧往来&rsquo;已下十一节，此十九节皆《文言》也，即&lsquo;亢龙有悔&rsquo;一节之重见，可以明之矣。&rdquo;遂取此十八节属于&ldquo;天玄而地黄&rdquo;之后，于义亦通。然古人之文，变化不拘，况《六经》出自圣人，传之先古，非后人所敢擅议也。</p>"}