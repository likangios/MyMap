{"id":"102028","title":"卷三十二 ","content":"<p>　　○而《孟子》：&ldquo;望道而未之见。&rdquo;集注：&ldquo;&lsquo;而&rsquo;读为&lsquo;如&rsquo;，古字通用。&rdquo;朱子答门人，引《诗》：&ldquo;垂带而厉&rdquo;，《春秋》：&ldquo;星陨如雨&rdquo;为证。今考之，又得二十余事。《易》：&ldquo;君子以莅众用晦而明。&rdquo;虞翻解：&ldquo;而，如也。&rdquo;《书&middot;顾命》：&ldquo;其能而乱四方。&rdquo;传释为&ldquo;如&rdquo;。《孟子》：&ldquo;九一而助。&rdquo;赵岐解：&ldquo;而，如也。&rdquo;</p><p>　　《左传&middot;隐七年》：&ldquo;歃如忘。&rdquo;服虔曰：&ldquo;如，而也。&rdquo;《僖二十六年》：&ldquo;室如悬罄。&rdquo;注：&ldquo;如，而也，&rdquo;《昭四年》：&ldquo;牛谓叔孙，见仲而何?&rdquo;注：&ldquo;而何，如何。&rdquo;《史记&middot;贾生传》：&ldquo;化变而嬗。&rdquo;韦昭曰：&ldquo;而，如也，如蝉之蜕化也。&rdquo;《战国策》：&ldquo;威王不应而此者三。&rdquo;《韩非子》：&ldquo;嗣公知之，故而驾鹿。&rdquo;《吕氏春秋》：&ldquo;静郭君炫而曰：不可。&rdquo;又曰：&ldquo;而固贤者也，用之未晚也。&rdquo;《荀子》：&ldquo;ポ然而雷击之，如墙厌之。&rdquo;</p><p>　　《说苑》：&ldquo;越诸发曰：意而安之，愿假冠以见;意如不安，愿无变国俗。&rdquo;又曰：&ldquo;而有用我者，吾其为东周乎?&rdquo;《新序》引邹阳书：&ldquo;白头而新，倾盖而故。&rdquo;後汉《督邮斑碑》：&ldquo;柔远而迩。&rdquo;皆当作&ldquo;如&rdquo;。《战国策》：&ldquo;昭奚恤曰：请而不得，有说色，非故如何也?&rsquo;疵曰：&lsquo;是非反如何也?&rsquo;&rdquo;《大戴礼》：&ldquo;使有司日省如时考之。&rdquo;又曰：&ldquo;然如曰《礼》云《礼》云。&rdquo;又曰：&ldquo;安如易，乐而湛。&rdquo;又曰：&ldquo;不赏不罚，如民咸尽力。&rdquo;又曰：&ldquo;知一而不可以解也。&rdquo;《春秋繁露》：&ldquo;施其时而成之，法其命如循之。&rdquo;《淮南子》：&ldquo;尝一哈水如甘苦知矣。&rdquo;《汉乐府》：&ldquo;艾如张後。&rdquo;汉《济阴太守孟郁修尧庙碑》：&ldquo;无为如治，高如不危，满如不溢，&rdquo;《太尉刘宽碑》：&ldquo;去鞭拊，如获其情;弗用刑，如弭其奸。&rdquo;《郭辅碑》：&ldquo;其少也，孝友而悦学;其长也，宽舒如好施。&rdquo;《易》王弼注：&ldquo;革而大亨以正，非当如何?&rdquo;皆当作&ldquo;而&rdquo;。《汉书&middot;地理志》：&ldquo;辽西郡，肥如，莽曰肥而。&rdquo;《左传&middot;襄十二年》：&ldquo;夫妇所生若而人。&rdquo;注云：&ldquo;若如人。&rdquo;《说文》：&ldquo;需从雨，而声。&rdquo;盖即读&ldquo;而&rdquo;为&ldquo;如&rdquo;也。唐人诗多用&ldquo;而今&rdquo;，亦作&ldquo;如今&rdquo;。今江西人言如何亦曰&ldquo;而何&rdquo;。</p><p>　　《周礼》：&ldquo;旅师而用之以质剂&rdquo;注：&ldquo;&lsquo;而&rsquo;读为&lsquo;若&rsquo;，声之误也。&rdquo;陆德明音义云：&ldquo;&lsquo;而&rsquo;音&lsquo;若&rsquo;。&rdquo;《仪礼&middot;乡馀酒礼》：&ldquo;公如大夫入&rdquo;注：&ldquo;&lsquo;如&rsquo;读为&lsquo;若&rsquo;。&rdquo;</p><p>　　○奈何&ldquo;奈何&rdquo;二字，始于《五子之歌》：&ldquo;为人上者，奈何不敬!&rdquo;《左传》：&ldquo;河鱼腹疾，奈何。&rdquo;《曲礼》曰：&ldquo;国君去其国，止之曰：&lsquo;奈何去社稷也!&rsquo;大夫曰：&lsquo;奈何去宗庙也!&rsquo;士曰：&lsquo;奈何去坟墓也!&rsquo;&rdquo;《楚辞&middot;九歌&middot;大司命》：&ldquo;愁人兮奈何!&rdquo;《九辩》：&ldquo;君不知兮可奈何!&rdquo;此&ldquo;奈何&rdquo;二字之祖。《左传》华元之歌曰：&ldquo;牛则有皮，犀尚多，弃甲则那!&rdquo;直言之曰&ldquo;那&rdquo;，长言之曰&ldquo;奈何&rdquo;，一也。又《书》：&ldquo;如五器&rdquo;，郑康成读&ldquo;如&rdquo;为乃个反。《论语》：&ldquo;吾末如之何也已矣，&rdquo;音亦与&ldquo;奈&rdquo;同。</p><p>　　六朝人多书&ldquo;奈&rdquo;为&ldquo;那&rdquo;。《三国志》注文钦《与郭淮书》曰：&ldquo;所向全胜，要那後无继何!&rdquo;《宋书&middot;刘敬宣传》：&ldquo;牢之曰：&ldquo;平元之後，令我那骠骑何!&rdquo;唐人诗多以&ldquo;无奈&rdquo;为&ldquo;无那&rdquo;。</p><p>　　○语急《公羊传&middot;隐元年》：&ldquo;母欲立之，已杀之，如勿与而已矣。&rdquo;注：&ldquo;&lsquo;如&rsquo;即&lsquo;不如&rsquo;，齐人语也。&rdquo;按此不必齐人语。《左传&middot;僖二十二年》：&ldquo;宋子鱼曰：&lsquo;若受重伤，则如勿伤。受其二毛，则如服焉。&rsquo;&rdquo;《成二年》：&ldquo;卫孙良夫曰：&lsquo;若知不能，则如无出。&rsquo;&rdquo;《昭十三年》：&ldquo;蔡朝吴曰：&lsquo;二三子若能死亡，则如违之，以待所济。若求安定，则如与之，以济所欲。&rsquo;&rdquo;《二十一年》：&ldquo;宋华多僚曰：&lsquo;君若受司马，则如亡。&rsquo;&rdquo;《定五年》：&ldquo;楚于西曰：&lsquo;不能如辞。&rsquo;&rdquo;《八年》：&ldquo;卫王孙贾曰：&lsquo;然则如叛之。&rsquo;&rdquo;《汉书&middot;翟义传》：&ldquo;义曰：&lsquo;欲令都尉自送，则如勿收邪。&rsquo;&rdquo;《左传》正义曰：&ldquo;古人语然，犹&lsquo;不敢&rsquo;之言&lsquo;敢&rsquo;也。&rdquo;</p><p>　　古人多以语急而省其文者。《诗》：&ldquo;亦不夷怿。&rdquo;&ldquo;悸&rdquo;下省一&ldquo;乎&rdquo;字。《书》：&ldquo;弗慎厥德，虽侮可追。&rdquo;&ldquo;可&rdquo;上省一&ldquo;不&rdquo;字。&ldquo;我生不有命在天。&rdquo;&ldquo;不&rdquo;上省一&ldquo;岂&rdquo;字。&ldquo;在今尔安百姓，何择非人?何敬非刑?何度非及?&rdquo;&ldquo;人&rdquo;下&ldquo;刑&rdquo;下&ldquo;及&rdquo;下各省一&ldquo;乎&rdquo;字。《孟子》：&ldquo;虽褐宽博，吾不惴焉。&rdquo;&ldquo;不&rdquo;上省一&ldquo;岂&rdquo;字。《礼记》：&ldquo;幼壮孝弟，耆耋好礼，不从流俗，修身以俟死者，不在此位也。好学不倦，好礼不变，旄期称道不乱者，不在此位也。&rdquo;&ldquo;幼&rdquo;上&ldquo;好&rdquo;上各省一&ldquo;非&rdquo;字。</p><p>　　《公羊传&middot;隐公七年》;&ldquo;母弟称弟，母兄称兄。&rdquo;注：&ldquo;母弟，同母弟。母兄，同母兄。不言同母，言母弟者，若谓&lsquo;不如&rsquo;言&lsquo;如&rsquo;矣，齐人语也。&rdquo;○岁天之行谓之岁。《书》以闰月定四时成岁。&ldquo;岁二月，东巡狩&rdquo;是也。人之行谓之年。《书》：&ldquo;维吕命王，享国百年。&rdquo;《左传》：&ldquo;季魄曰：&lsquo;我二十五年矣。&rdquo;&ldquo;绛县人有与疑年，使之年。师旷曰：&lsquo;七十三年矣。&rsquo;&rdquo;&ldquo;于是昭公十九年矣。&rdquo;《史记》：&ldquo;盖大公之卒百有馀年&rdquo;是也。今人多谓年为岁。《周礼》：&ldquo;太史&rdquo;注：&ldquo;中数曰岁。朔数曰年。自今年冬至至明年冬至，岁也。自今年正月朔至明年正月朔，年也。&rdquo;</p><p>　　古人但曰年几何，不言岁也，自太史公始变之。《秦始皇本纪》曰：&ldquo;年十三岁。&rdquo;</p><p>　　今人以岁初之日而增年，古人以岁尽之日而後增之。《史记&middot;仓公传》：&ldquo;臣意年尽三年。&rdquo;年三十九岁也。</p><p>　　○月半今人谓十五为月半，盖古经已有之。《仪礼&middot;士丧礼》：&ldquo;月半不殷奠。&rdquo;《礼记&middot;祭义》：&ldquo;朔月月半，君巡牲。&rdquo;《周礼&middot;大司乐》：&ldquo;王大食三侑。&rdquo;注：&ldquo;大食，朔月月半，以乐侑食时也。&rdquo;晋温峤与陶侃书：&ldquo;克後月半大举。&rdquo;然亦有以上下弦为月半者。刘熙《释名》：&ldquo;弦，月半之名也。其形一旁曲，一旁直，若张弓施弦也。望，月满之名也。月大十六比小十五日，日在东，月在西，遥相望也。&rdquo;是则所谓月半者弦也，《礼经》之所谓月半者望也。弦曰半，以月体而言之也;望曰半，以日数而言之也。</p><p>　　○巳吴才老《韵补》：&ldquo;古&lsquo;已午&rsquo;之&lsquo;巳&rsquo;亦谓如&lsquo;已矣&rsquo;之&lsquo;已&rsquo;。&rdquo;《汉律&middot;历志》：&ldquo;振美于辰，已盛于巳，&rdquo;《史记》：&ldquo;巳者，言阳气之已尽也。&rdquo;郑玄梦孔子告之曰：&ldquo;起起，今年岁在辰，明年岁在巳。&rdquo;愚按古人读&ldquo;巳&rdquo;为&ldquo;矣&rdquo;之证不止此。《淮南子》：&ldquo;斗指巳，巳则生，已定也。&rdquo;《说文》：&ldquo;巳，已也。四月阳气已出，阴气已藏，万物见成文章，故已为蛇，象形。&rdquo;《释名》：&ldquo;巳，已也。阳气毕布已也。&rdquo;《诗》：&ldquo;似续姒祖。&rdquo;笺云：&ldquo;似读如&lsquo;巳午&rsquo;之&lsquo;巳&rsquo;。巳续姒祖者，谓已成其宫庙也。&rdquo;《五经文字》：&ldquo;起从长巳之巳。&rdquo;《白虎通》：&ldquo;太阳见于巳，巳者，物必起。&rdquo;《晋书&middot;乐志》：&ldquo;四月之辰谓之巳，巳者，起也，物至此时毕尽而起也。&rdquo;《诗。江有汜》亦读为&ldquo;矣&rdquo;，《释名》：&ldquo;水决复人为汜，汜，已也。如出有所为，毕已复还而入也。&rdquo;&ldquo;以享以祀&rdquo;亦读为&lsquo;矣&rsquo;，《说文》：&ldquo;祭无已也。从示，巳声。&rdquo;《公羊传》何休注：&ldquo;言祀者，无已长久之辞。&rdquo;《释名》：&ldquo;商曰祀。祀，已也，新气升，故气已也。&rdquo;今人以&ldquo;辰巳&rdquo;之&ldquo;巳&rdquo;读为士音。宋毛晃曰：&ldquo;阳气升于子，终于巳。巳者，终已也，象阳气既极回复之形。&rdquo;故又为&ldquo;终巳&rdquo;之义。今俗以有钩为&ldquo;终已&rdquo;之&ldquo;已&rdquo;，无钩为&ldquo;辰巳&rdquo;之&ldquo;巳&rdquo;，是未知字义也。季春三月，辰为建，巳为除，故用三月上巳拔除不祥。古人谓病愈为已亦此意也。</p><p>　　&ldquo;戊己&rdquo;之，&ldquo;己&rdquo;，篆作己。&ldquo;辰巳&rdquo;之&ldquo;巳&rdquo;，篆作【1234】，象蛇形。隶书则混而相类，止以直笔上缺为已，上满为巳。</p><p>　　○里《激梁传》：&ldquo;古者三百步为里。&rdquo;今以三百六十步为里，而尺又大于古四之一，今之六十二里遂当古之百里。《毅梁传》：&ldquo;鞍去国五百里。&rdquo;今自历城至临淄仅三百三十里，《左传》：&ldquo;黄人谓自郢及我九百里。&rdquo;今自江陵至光州仅七百里。邾子谓：&ldquo;吴二千里，不三月不至。&rdquo;今自苏州至邹县仅一千五百里。《孟子》：&ldquo;不远千里而来&rdquo;，&ldquo;千里而见王&rdquo;，今自邹至齐至梁亦不过五六百里，又谓;&ldquo;舜卒鸣条，文王生歧周，相去千有馀里。&rdquo;今自安邑至岐山亦不过八百里。《史记》张仪说魏王，言从郑至梁二百余里。今自郑州至开封仅一百四十里。戚夫人歌：&ldquo;相离三千里，当谁使告汝?&rdquo;贡禹上书言：&ldquo;自痛去家三千里。&rdquo;自今琅邪至长安亦但二千余里，赵则二千里而近。是则荀子所谓&ldquo;日中而趋百里者&rdquo;，不过六十余里，而千里之马亦日驰五六百里耳。</p><p>　　《王制》：&ldquo;古者百里，当今百二十一里六十步四尺二寸二分。&rdquo;殆未然。○仞《说文》：&ldquo;仞，伸臂一寻八尺。从人，刃声。&rdquo;《书》：&ldquo;为山九仞。&rdquo;孔传：&ldquo;八尺曰仞。&rdquo;正义曰：&ldquo;《考工记&middot;匠人》有畎、遂、沟、洫，皆广深等。而浍云广二寻，深二仞，则浍亦广深等，切与寻同。故知八尺曰仞。&rdquo;王肃《圣证论》及注《家语》，皆云&ldquo;八尺日仞&rdquo;，与孔义同。郑玄云&ldquo;七尺曰仞&rdquo;，与孔义异。《论语》：&ldquo;夫于之墙数仞&rdquo;注：&ldquo;包云七尺。&rdquo;《孟子》：&ldquo;掘井九轫。&rdquo;注&ldquo;八尺&rdquo;。朱子乃两从之。当以八尺为是。若《小尔雅》云&ldquo;四尺&rdquo;，《汉书》应劭注云&ldquo;五尺六寸&rdquo;，则益非矣。</p><p>　　○不淑人死谓之&ldquo;不淑&rdquo;，《礼记》：&ldquo;如何不淑&rdquo;是也。生离亦谓之&ldquo;不淑&rdquo;，《诗&middot;中谷有『艹推』》：&ldquo;遇人之不淑矣&rdquo;是也。失德亦谓之&ldquo;不淑&rdquo;，《诗&middot;君子偕老》：&ldquo;子之不淑，云如之何&rdquo;是也。国亡亦谓之&ldquo;不淑&rdquo;，《逸周书》：&ldquo;王乃升汾之阜，以望商邑，曰：呜呼!不淑!?是也。</p><p>　　○不吊古人言不吊者，犹曰不仁。《左传&middot;成十三年》：&ldquo;穆为不吊。&rdquo;《襄十三年》：&ldquo;君子以吴为不吊。&rdquo;《十四年》：&ldquo;有君不吊。&rdquo;《昭七年》：&ldquo;兄弟之不睦，于是乎不吊。&rdquo;《二十六年》：&ldquo;帅群不吊之人以行乱于王室。&rdquo;皆是不仁之意。《襄二十三年》：&ldquo;敢告不吊&rdquo;及《诗》之&ldquo;不吊昊天&rdquo;，&ldquo;不吊不祥&rdquo;，《书》之&ldquo;弗吊，天降丧于殷&rdquo;，则以为哀闵之辞，杜氏注皆以为&ldquo;不相吊恤&rdquo;;而于&ldquo;群不吊之人&rdquo;则曰：&ldquo;吊，至也。&rdquo;于义不通。惟《成七年》：&ldquo;中国不振旅，蛮夷入伐，而莫之或恤，无吊者也夫!&rdquo;乃当谓大国无恤邻之义耳。</p><p>　　○亡亡有三义。有以死而名之，《中庸》：&ldquo;事亡如事存&rdquo;是也。有以出奔于外而名之，晋公子称&ldquo;亡人&rdquo;是也。有但以不在而名之，《诗》：&ldquo;予美亡此&rdquo;，《论语》：&ldquo;孔子时其亡也，而往拜之&rdquo;是也。《汉书&middot;袁盎传》：&ldquo;不以在亡为辞。&rdquo;</p><p>　　○乾没《史记&middot;酷吏传》：&ldquo;张汤始为小吏乾没。&rdquo;徐广曰：&ldquo;乾没，随势沈浮也。&rdquo;服虔曰：&ldquo;乾没，射成败也。&rdquo;如淳曰：&ldquo;豫居物以待之，得利为乾，失利为没，&rdquo;《三国志&middot;傅嘏传》：&ldquo;岂敢寄命洪流，以徼乾没，&rdquo;裴松之注：&ldquo;有所徼射，不计乾燥之与沈没而为之也。&rdquo;《晋书&middot;潘岳传》：&ldquo;其母数诮之曰：&lsquo;尔当知足，而乾没不已乎!&rsquo;&rdquo;《张骏传》：&ldquo;队事刘庆谏曰：&lsquo;霸王不以喜怒兴师，不以乾没取胜。&rsquo;&rdquo;《卢循传》：&ldquo;姊夫徐道覆素有胆决，知刘裕已还，欲乾没一战。&rdquo;《魏书&middot;宋维传》：&ldquo;维见宠势日隆，便至乾没。&rdquo;《北史&middot;王劭传》赞：&ldquo;为河朔清流，而乾没荣利。&rdquo;《梁书&middot;止足传》序：&ldquo;其进也光宠夷易，故愚夫之所乾没。&rdquo;晋《鼙舞歌&middot;明君篇》：&ldquo;昧死射乾没，觉露则灭族，&rdquo;《抱朴子》：&ldquo;忘发肤之明戒，寻乾没于难冀。&rdquo;</p><p>　　乾没大抵是徼幸取利之意。《史记&middot;春申君传》：&ldquo;没利于前而易患于後也。&rdquo;即此意。</p><p>　　○唇《仪礼》注：&ldquo;以白造缁曰辱，&rdquo;故老子谓杨朱曰：&ldquo;大白若辱。&rdquo;</p><p>　　○奸《广韵》：&ldquo;奸，古颜切。私也，诈也。亦作奸。&rdquo;今本误&ldquo;奸&rdquo;作&ldquo;奸&rdquo;，非也，奸音干，犯也，《左氏&middot;僖公七年》传曰：&ldquo;君以礼与信属诸侯，而以奸终之。&rdquo;曰：&ldquo;子父不奸之谓礼。&rdquo;一传之中二字各出，而义不同。《释名》：&ldquo;奸，奸也，言奸正法也。&rdquo;以&ldquo;奸&rdquo;释&ldquo;奸&rdquo;，其为两字审矣。又奸字亦可训为&ldquo;干禄&rdquo;之干，《汉书，荆燕吴传》：&ldquo;齐人田生以画奸泽。&rdquo;《史记》作&ldquo;干&rdquo;，然则&ldquo;奸&rdquo;但与&ldquo;干&rdquo;通用，而不可以为&ldquo;奸&rdquo;也。後人于案牍文移中以&ldquo;奸&rdquo;字画多，省作&ldquo;奸&rdquo;字，此如&ldquo;繁&rdquo;之为&ldquo;烦&rdquo;，&ldquo;冲&rdquo;之为&ldquo;冲&rdquo;，&ldquo;&lsquo;驿&rdquo;之为&ldquo;ㄞ&rdquo;，&ldquo;台&rdquo;之为&ldquo;台&rdquo;，皆借用之字。</p><p>　　○讹&ldquo;讹&rdquo;字古作&ldquo;讠为&rdquo;，&ldquo;伪&rdquo;字古亦音讹。《诗&middot;小雅》：&ldquo;民之讹言。&rdquo;笺云：&ldquo;伪也，小人好诈伪，为交易之言。&rdquo;《尔雅》注：&ldquo;世以妖言为讹，&rdquo;《太平御览》引武王之《书钥》曰：&ldquo;昏谨守，深察讹。&rdquo;泰昌元年八月，御史张泼言：&ldquo;京师奸宄丛集，游手成群，有谓之把棍者，有谓之蓝锿氛摺Ｇ虢渤歉奈胁睿荒暌淮&rdquo;</p><p>　　○谁何《诗》：&ldquo;室人交遍摧我。&rdquo;《韩诗》作&ldquo;讠崔&rdquo;，《玉篇》作&ldquo;『谁工』&rdquo;，丁回切。谪也。《六韬》：&ldquo;令我垒土，谁何不绝?&rdquo;《史记》：贾谊《过秦论》：&ldquo;陈利兵而谁何?&rdquo;&ldquo;谁&rdquo;、&ldquo;讠崔&rdquo;同，&ldquo;何&rdquo;，&ldquo;呵&rdquo;同。《汉书&middot;五行志》：&ldquo;主公车大谁卒?&rdquo;注：&ldquo;大谁，主问非常之人，云姓名是谁何也。&rdquo;此解未当。《焦氏易林》：&ldquo;当年少寡，独与孤处，鸡鸣犬吠，无敢谁者。&rdquo;《说苑》：&ldquo;民知十己，则尚与之争，曰不如吾也。百己则疵其过，千己则谁而不信。&rdquo;杨雄《卫尉箴》：&ldquo;二世妄宿，败于望夷。阎乐矫搜，就者不谁。&rdquo;</p><p>　　《史记&middot;卫绾传》：&ldquo;岁余，不谯呵绾。&rdquo;《汉书》作&ldquo;不孰何绾&rdquo;，难晓，疑&ldquo;谯&rdquo;讹为&ldquo;谁&rdquo;，&ldquo;谁&rdquo;又转为&ldquo;孰&rdquo;也。</p><p>　　《周礼&middot;射人》：&ldquo;不敬者苛罚之。&rdquo;注：&ldquo;苛谓诘问之。&rdquo;按此&ldquo;苛&rdquo;亦&ldquo;呵&rdquo;字。</p><p>　　○信《东观馀论》引晋武帝、王右军、陶隐居帖及《谢宣城传》谓：&ldquo;凡言信者，皆谓使人。&rdquo;杨用修又引《古乐府》：&ldquo;有信数寄书，无信长相忆&rdquo;为证，良是。然此语起于东汉以下，杨太尉夫人袁氏《答曹公卞夫人书》云：&ldquo;辄付往信。&rdquo;《古诗为焦仲卿妻作》：&ldquo;自可断来信，徐徐更谓之。&rdquo;魏杜挚《赠母丘俭诗》：&ldquo;闻有韩众药，信来给一丸。&rdquo;以便人为信始见于此。若古人所谓信者，乃符验之别名。《墨子》：&ldquo;大将使人行守，操信符。&rdquo;《史记&middot;刺客传》：&ldquo;今行而无信，则秦未可亲也。&rdquo;《汉书&middot;石显传》：&ldquo;乃时归诚，取一信以为验。&rdquo;《西域传》：&ldquo;匈奴使持单于一信到国，国传送食。&rdquo;《後汉书&middot;齐武王传》：&ldquo;得司徒刘公一信，愿先下。&rdquo;《周礼&middot;掌节》注：&ldquo;节犹信也，&rdquo;行者所执之信，此如今人言印信、信牌之信，不得谓为使人也。故梁武帝赐到溉《连珠》曰：&ldquo;研磨墨以腾文，笔飞豪以书信。&rdquo;而今人遂有书信之名。</p><p>　　○出《尔雅》：&ldquo;男子谓姊妹之于为出。&rdquo;《传》中凡言出者皆是外甥。《左氏&middot;庄二十二年》：&ldquo;陈厉公，蔡出也。&rdquo;《僖七年》：&ldquo;申侯，申出也。&rdquo;《成十三年》：&ldquo;康公，我之自出。&rdquo;</p><p>　　《襄二十五年》：&ldquo;我周之自出。&rdquo;又：&ldquo;桓公之乱，蔡人欲立其出。&rdquo;《二十九年》：&ldquo;晋平公，杞出也。&rdquo;《三十一年》：&ldquo;莒去疾奔齐，齐出也。展舆，吴出也。&rdquo;《昭四年》：&ldquo;徐子，吴出也。&rdquo;《公羊&middot;文十四年》传：&ldquo;接，晋出也。&rdquo;&ldquo;ㄑ且，齐出也。&rdquo;《史记&middot;秦本纪》：&ldquo;晋襄公之弟名雍，秦出也。&rdquo;《汉书&middot;五行志》：&ldquo;王子晁，楚之出也。&rdquo;而《公羊&middot;襄五年》传：&ldquo;盖舅出也。&rdquo;则以舅甥为&ldquo;舅出&rdquo;矣。</p><p>　　○鳏寡鳏者，无妻之称。但有妻而于役者，则亦可谓之鳏。《诗》：&ldquo;何草不玄，何人不矜。&rdquo;&ldquo;矜&rdquo;读为&ldquo;鳏&rdquo;是也。寡者，无夫之称。但有夫而独守者，则亦可谓之寡。《越绝书》：&ldquo;独妇山者，勾践将伐吴，徙寡妇独山上，以为死士，示得专一。&rdquo;陈琳诗：&ldquo;边城多健少，内舍多寡妇。&rdquo;是也。鲍照《行路难》：&ldquo;来时闻君妇，闺中孀居独宿有贞名。&rdquo;亦是此义。</p><p>　　妇人以夫亡为寡，夫亦以妇亡为寡。《左传&middot;襄二十六年》：&ldquo;齐崔杼生成及疆而寡。&rdquo;《小尔雅》曰：&ldquo;凡无妻无夫通谓之寡。&rdquo;《焦氏易林》：&ldquo;久鳏无偶，思配织女。求其非望，自令寡处。&rdquo;</p><p>　　○丁中唐高祖武德六年三月：人始生为黄，四岁为小，十六为中，二十一为丁，六十为老。天宗天宝三载十二月癸丑，诏曰：&ldquo;比者成童之岁，即挂轻徭;既冠之年，便当正役。悯其劳苦，用轸于怀。自今宜以十八已上为中男，二十三已上成丁。&rdquo;杜子美《新安吏》诗：&ldquo;府帖昨夜下，次选中男行，&rdquo;是十八以上皆发之也。然史文多有言&ldquo;丁中&rdquo;者，举丁、中可以该黄、小矣。《辽史&middot;耶律学古传》：&ldquo;多张旗帜，杂丁黄，为疑兵。&rdquo;盖中小皆杂用之，而史文代以&ldquo;黄&rdquo;字，黄者，四岁以下，何可杂之兵间邪?</p><p>　　○阿《隶释&middot;汉ゾ坑碑》阴云：其间四十人，皆字其名，而系以&lsquo;阿&rsquo;字，如刘兴阿兴、潘京阿京之类，必编户民未尝表其德，书石者欲其整齐而强加之，犹今闾巷之妇以&ldquo;阿&rdquo;挈其姓也。《成阳灵台碑》阴有主吏&ldquo;仲东阿东&rdquo;，又云：&ldquo;惟仲阿东年在元冠，幼有中质。&rdquo;又可见其年少而未有字。《抱朴子》：&ldquo;称衡游许下，自公卿国士以下，衡初不称其官，皆名之云阿某，或以姓呼之为某儿。&rdquo;《三国志&middot;吕蒙传》注：&ldquo;鲁肃柑蒙背曰：&lsquo;非复吴下阿蒙。&rsquo;&rdquo;《世说》注：&ldquo;阮籍谓王浑曰：&lsquo;与卿语不如与阿戎语。&rsquo;&rdquo;皆是其小时之称也。妇人以阿挈姓，则隋独孤後谓云昭训为阿云。唐萧淑妃谓武後为阿武。韦後降为庶人，称阿韦。刘从谏妻裴氏称阿裴。吴湘娶颜悦女，其母焦氏称阿颜、阿焦是也。亦可以自称其亲，《焦仲卿妻》诗：&ldquo;堂上启阿母&rdquo;，&ldquo;阿母谓阿女&rdquo;是也。亦可为不定何人之辞，《古诗》：&ldquo;道逢乡里人，家中有阿谁?&rdquo;《三国志&middot;庞统传》：&ldquo;先主谓曰：&lsquo;向者之论，阿谁为失?&rsquo;&rdquo;《晋书&middot;沈充传》：&ldquo;敦作色曰：&lsquo;小人阿谁?&rsquo;&rdquo;是也。阿者，助语之辞，古人以为慢应声，《老子》：&ldquo;唯之与阿，相去几何?&rdquo;今南人读为人声，非。</p><p>　　○幺一为数之本，故可以大名之，一年之称&ldquo;元年&rdquo;，长子之称&ldquo;元子&rdquo;是也。又为数之初，故可以小名之，骰子之谓一为&ldquo;幺&rdquo;是也。《尔雅》：&ldquo;幺，幼。&rdquo;注曰：&ldquo;豕子最後生者，俗呼为幺豚。&rdquo;故後人有&ldquo;幺&lt;麻骨&gt;&rdquo;之称，《说文》：&ldquo;幺，小也。象子初生之形。&rdquo;&ldquo;幼&rdquo;字从&ldquo;幺&rdquo;，亦取此义。《汉书&middot;食货志》：&ldquo;王莽作钱货六品：小钱、幺钱、幼钱，中钱、壮钱、大钱。贝货五品：大贝、壮贝、幺贝、小贝及不盈寸二分者。布货十品：大布、次布、弟布、壮布、中布、差布、厚布、幼布、幺布、小布。&rdquo;《隋书&middot;律历志》：&ldquo;凡日不全为馀，积以成馀者曰秒，度不全为分，积以成分者曰蔑。其有不成秒曰磨，不成蔑曰么。&rdquo;班彪《王命论》：&ldquo;幺&lt;麻骨&gt;尚不及数子，&rdquo;蔡邕《短人赋》：&ldquo;其馀幺。&rdquo;晋陆机《文赋》：&ldquo;犹弦幺而徽急，故虽和而不悲。&rdquo;郭璞《萤火赞》：&ldquo;熠熠宵行，虫之微幺。&rdquo;卢谌《蟋蟀赋》：&ldquo;享神气之幺【B091】，&rdquo;&ldquo;并用此字。《唐书&middot;扬炎传》：&ldquo;卢杞貌幺陋。&rdquo;《宋史&middot;岳飞传》：&ldquo;杨幺本名杨太。太年幼，楚人谓小为幺，故曰杨幺。&rdquo;俗作&ldquo;么&rdquo;，非。</p><p>　　○元元者，本也。本官曰元官，本籍曰元籍，本来曰元来。唐宋人多此语，後人以&ldquo;原&rdquo;字代之，不知何解。原者，再也。《易》：&ldquo;原筮&rdquo;，《周礼&middot;马质》、《礼记&middot;月令》&ldquo;原蚕&rdquo;，《文王世子》：&ldquo;末有原&rdquo;，汉&ldquo;原庙&rdquo;之&ldquo;原&rdquo;，皆作&ldquo;再&rdquo;字解。与&ldquo;本来&rdquo;之义全不相同，或以为洪武中，臣下有称元任官者，嫌于元朝之官，故改此字。</p><p>　　古人亦有称原官者。後汉张衡应问：&ldquo;曩滞日官，今又原之。&rdquo;注：&ldquo;《尔雅》曰：&lsquo;原，再也。&rsquo;衡为太史令，去官五载，复为太史令，故曰原之。&rdquo;然则&ldquo;原官&rdquo;乃再官之义也。</p><p>　　○写写，《说文》曰：&ldquo;置物也。&rdquo;《诗》：&ldquo;驾言出游，以写我忧，既见君子，我心写兮。&rdquo;《周礼&middot;稻人》：&ldquo;以浍写水。&rdquo;《仪礼&middot;特牲馈食礼》：&ldquo;主人出，写啬于房。&rdquo;《礼记&middot;曲礼》：&ldquo;器之溉者不写，其余皆写，&rdquo;《韩非子》：&ldquo;卫灵公召师涓而告之曰：&lsquo;有鼓新声者，其状似鬼神，子为听而写之，&rsquo;&rdquo;《国语》：&ldquo;王命工以良金写范蠡之状而朝礼之。&rdquo;《史记&middot;秦始皇纪》：&ldquo;写放其宫室，作之咸阳北坂上。&rdquo;《苏秦传》：&ldquo;宋王无道，为木人以写寡人。&rdquo;《新序》：&ldquo;叶公子高好龙，钩以写龙，凿以写龙，屋室雕文以写龙。&rdquo;《周髀经》：&ldquo;笠以写天。&rdquo;《上林赋》：&ldquo;岵夹础&rdquo;《汉书&middot;贾捐之传》：&ldquo;淮南王盗写虎符。&rdquo;今人以书为写，盖以此本传于彼本，犹之以此器传于彼器也。始自《特牲馈食礼》：&ldquo;卒筮写卦。&rdquo;注：&ldquo;卦者主画地识爻，爻备，以方写之。&rdquo;《汉书&middot;艺文志》：&ldquo;孝武置写书之官。&rdquo;《河问献王传》：&ldquo;从民得善书，必为好写与之，留其真。&rdquo;《路温舒传》：&ldquo;取泽中蒲截以为牒，编用写书。&rdquo;《霍光传》：&ldquo;山又坐写秘书。&rdquo;《师丹传》：&ldquo;吏私写其草。&rdquo;《淮南子&middot;说山训》：&ldquo;窃简而写法律。&rdquo;孔安国《尚书序》：&ldquo;更以竹简写之。&rdquo;至後汉而有图写、缮写之称，传之至今矣。</p><p>　　今人谓马去鞍曰写，货物去舟车亦曰写，与&ldquo;器之溉者不写&rdquo;义同。《後汉书&middot;皇甫规传》：&ldquo;旋车完封，写之权门。&rdquo;《晋书&middot;潘岳传》：&ldquo;发写鞍，皆有所憩。&rdquo;《说文》作&ldquo;卸&rdquo;，舍车解马也。读若汝南》：&ldquo;写书&rdquo;之&ldquo;写&rdquo;。○行李古者谓行人为行李，亦曰&ldquo;行理&rdquo;。《左传&middot;僖三十年》：&ldquo;行李之往来，共其乏困。&rdquo;《襄八年》：&ldquo;亦不使一介行李告于寡君。&rdquo;皆作&ldquo;李&rdquo;。《昭十三年》：&ldquo;行理之命，无月不至。&rdquo;作&ldquo;理&rdquo;。《国语》：&ldquo;周之《秩官》有之曰：&lsquo;敌国宾至，关尹以告，行理以节逆之。&rdquo;贾逵曰：&ldquo;理，吏也。小行人也。&rdquo;汉李翕《析里桥甫阝阁颂》：&ldquo;行理咨嗟。&rdquo;</p><p>　　至唐时，谓官府导从之人亦曰行李。《旧唐书&middot;温造传》：&ldquo;左拾遗舒元褒言：&lsquo;元和、长庆中，中丞行李不过半坊，今乃远至两坊，谓之笼街喝道。&rsquo;敕曰：&lsquo;宪官之职，在指佞触邪，不在行李。&rsquo;&rdquo;岂其不敢称卤簿，而别为是名邪?○耗今人以音问为耗，起自《後汉书&middot;章德窦皇後记》：&ldquo;家既废坏，数呼相工问息耗。&rdquo;注引薛氏《韩诗章句》曰：&ldquo;耗，恶也。息耗，犹言善恶也。&rdquo;○量移唐朝人得罪，贬窜远方，遇赦改近地，谓之量移。《旧唐书&middot;玄宗纪》：&ldquo;开元二十年十一月庚午，祀後土于隹上，大赦天下，左降官量移近处。&rdquo;&ldquo;二十七年二月己巳，加尊号，大赦天下，左降官量移近处。&rdquo;&ldquo;量移&rdquo;字始见于此。李白《赠京兆韦参军量移东阳》诗云：&ldquo;潮水还归海，流人却到吴。相逢问愁苦，泪尽日南珠。&rdquo;白居易《贬江州司马自题》云：&ldquo;一旦失恩先左降，三年随例未量移。&rdquo;及迁忠州刺史，又云：&ldquo;流落多年应是命，量移远郡未成官。&rdquo;故韩愈自潮州刺史量移袁州，有&ldquo;遇赦移官罪未除&rdquo;之句。而《宋史》卢多逊贬崖州，诏曰：&ldquo;纵经大赦，不在量移之限。&rdquo;今人乃称迁职为量移，误矣。○罘ぜ&ldquo;罘ぜ&rdquo;字虽从网，其实屏也。《汉书&middot;文帝纪》：&ldquo;七年六月癸酉，未央宫东阙罘ぜ灾。&rdquo;师古曰：&ldquo;罘ぜ，谓连阙曲阁也，以覆重刻垣墉之处，其形罘ぜ然。一曰：屏也。&rdquo;崔豹《古今注》曰：&ldquo;罘ぜ，屏之遗象也，臣朝君，行至门内屏外，复应思惟，罘ぜ，复思也。汉西京罘ぜ，合板为之，亦筑土为之，每门阙殿舍前皆有焉，于今郡国厅前亦树之。&rdquo;《考工记&middot;匠人》：&ldquo;宫隅之制七雉，城隅之制九雉。&rdquo;注：&ldquo;宫隅、城隅，谓角浮思也。&rdquo;《广雅》：&ldquo;罘ぜ患谓之屏。&rdquo;《越绝书》：&ldquo;巫门外罘ぜ者，春申君去吴，假君所思处也。&rdquo;鱼豢《魏略》：&ldquo;黄初三年筑诸门阙外罘ぜ。&rdquo;参考诸书，当从屏说。又《五行志》：刘向以为，东阙所以朝诸侯之门也，罘ぜ在其外，诸侯之象也。则其为屏明甚。而或在门内，或在门外，则制各不同耳。《盐铁论》：&ldquo;词堂屏阁，垣阙罘ぜ，&rdquo;《董贤传》：&ldquo;外为徼道，周垣数里，门阙罘ぜ甚盛，&rdquo;《王莽传》：&ldquo;遣使坏渭陵、延陵园门罘ぜ，曰：&lsquo;毋使民复思也。&rsquo;&rdquo;《後汉书&middot;灵帝纪》：&ldquo;中平四年二月己亥，南宫内殿罘ぜ自坏。&rdquo;</p><p>　　《西阳杂俎》曰：&ldquo;今人多呼殿榱桷护雀网为罘ぜ，误也。《礼记&middot;明堂位》疏：&lsquo;屏，天子之庙饰也。&rsquo;注云：&lsquo;屏谓之树，今桴思也，刻之为云气、虫兽，如今阙上为之矣。亦引《广雅》及刘熙《释名》为证。作书者段成式，盖唐时有呼护雀网为罘ぜ之目。故史言甘露之变，宦者扶上升舆，决殿後罘ぜ，疾趋北出;而温庭筠亦有&ldquo;罘昼卷，阊阖夜开&rdquo;之句矣。</p><p>　》ぜ字有作&ldquo;桴思&rdquo;者，《礼记&middot;明堂位》注;有作&ldquo;浮思&rdquo;者&rdquo;，《考工记》注，并见上，有作&ldquo;罘ぜ&rdquo;者，《博雅》：&ldquo;罘ぜ谓之屏。&rdquo;有作&ldquo;复思&rdquo;者，《水经注》：&ldquo;象魏之上加复思以易观。&rdquo;又云：&ldquo;谯城南有曹嵩冢，家北有庙堂，榱栌及柱皆雕镂云矩，上复思已碎。&rdquo;有作&ldquo;覆思&rdquo;者，宋玉《大言赋》：&ldquo;大笑至兮摧覆思。&rdquo;言一笑而垣屏为之倾倒也，若榱护雀网亦不足大也。陈氏《礼书》曰：&ldquo;古者门皆有屏，天子设之于外，诸侯设之于内。礼，台门面旅树。旅，道也。当道而设屏，此外门之屏也。治朝在路门之外，天子当宁而立，宁在门屏之间也，路门之屏也。《国语》曰：&lsquo;上背屏而立，夫人向屏。&rsquo;此寝门内之屏也。《鲁庙》疏：&lsquo;屏，天子之庙饰。&rsquo;此庙门之屏也。《月令》：&lsquo;天子田猎，整设于屏外。&rsquo;此田防之屏也。《晋天文志》：&lsquo;屏四星，在端门之内，近右执法。&rsquo;然则先王设屏非苟然也。&rdquo;</p><p>　　○场屋场屋者，于广场之中而为屋，不必皆开科试士之地也。《隋书&middot;音乐志》：&ldquo;每岁正月，万国来朝，留至十五日，于端门外建国门内，绵亘八里，列为戏场，百官起棚夹路。从昏达旦，以纵观之，至晦而罢。&rdquo;故戏场亦谓之场屋。唐元微之《连昌宫辞》：&ldquo;夜半月高弦索鸣，贺老琵琶定场屋，&rdquo;</p><p>　　○豆《战国策》张仪说韩王曰：&ldquo;五所生，非麦而豆。民之所食，大抵豆饭藿羹。&rdquo;姚宏注曰：&ldquo;《史记》作&lsquo;饭寂而麦&rsquo;，下文亦作&lsquo;菽&rsquo;。古语但称菽，汉以後方谓之豆。&rdquo;今按《本草》有赤小豆、大豆之名，《本草》不皆神农所著。《越绝书》：&ldquo;丙货之户曰赤豆为下物，石五十;己货之户曰大豆为下物，石二十。&rdquo;《越绝书》亦非子贡所作。《汉书&middot;杨浑传》：&ldquo;种一顷豆，落而为萁。&rdquo;○陉今&ldquo;井陉&rdquo;之陉，古书有作&ldquo;钅开&rdquo;者，《穆天子传》：&ldquo;至于钅开山之下&rdquo;是也，有作&ldquo;研&rdquo;者，《汉书&middot;地理志》上党郡&ldquo;有石研闻&rdquo;是也。有作&ldquo;岍&rdquo;者，《晋书&middot;石勒载记》：&ldquo;使石季龙击托候部掘咄哪于岍北，大破之&rdquo;是也。有作&ldquo;岍&rdquo;者，《晋书&middot;胡奋传》：&ldquo;顿军北&rdquo;是也。有作&ldquo;&rdquo;者，扬子《法言》：&ldquo;山Ｖ&rdquo;是也。有作&ldquo;径&rdquo;者，李尤《函谷关赋》：&ldquo;于北则有萧居天井、壶口石径，贯越代朔，以临北庭&rdquo;是也。</p><p>　　○豸《庄子&middot;在宥篇》：&ldquo;灾及草木，祸及止虫。&rdquo;&ldquo;止&rdquo;当作&ldquo;豸&rdquo;，古止、豸通用。《左传&middot;宣十六年》：&ldquo;庶有豸乎!&rdquo;豸，止也。</p><p>　　○关关者，所以拒门之木。《说文》：&ldquo;关以木横持门户也。&rdquo;《左传》：&ldquo;臧孙纥斩鹿门之关。&rdquo;《吕氏春秋》：&ldquo;孔子之劲，举国门之关，而不肯以力闻。&rdquo;贾谊《新书》：&ldquo;豫让曰：&lsquo;我事中行之君，与帷而衣之，与关而枕之。&rdquo;《鲁连子》：&ldquo;譬若门关，举之以便，则可以一指持中而举之;非便，则两手不能。关非益加重，手非加罢也，彼所起者，非举势也。&rdquo;皆谓拒门之木。後人因之，遂谓门为关也。</p><p>　　《史记》谓拒门之木为关。《汉书&middot;杨浑传》：&ldquo;有奔车抵殿门，门关折，马死。&rdquo;《赵广汉传》：&ldquo;斩其门关而去。&rdquo;《宋书&middot;少帝纪》：&ldquo;突走出昌门，追者以门关踣之。&rdquo;《王镇恶传》：&ldquo;军人缘城得入门，犹未及下关。&rdquo;《唐书&middot;李训传》：&ldquo;阍者欲扃锁之，为中人所叱，执关而不能下。&rdquo;</p><p>　　○宙《说文》：&ldquo;宙，舟舆所极覆也。&rdquo;此解未明。《淮南子&middot;览冥训》：&ldquo;燕雀佼之，以为不能与之争于宇宙之间。&rdquo;高诱注：&ldquo;宙，栋梁也。&rdquo;似合。&ldquo;宙&rdquo;字从宀，本是宫室之象，後人借为往古来今之号耳。</p><p>　　○石炭今人谓石炭为墨。按《水经注》：&ldquo;冰井台并深十五丈，藏冰及石墨焉。石墨可书，又然之难尽，亦谓之石炭，&rdquo;是知石炭、石墨一物也，有精粗尔。北人凡入声字皆转为平，故呼墨为煤，而俗竟作&ldquo;煤&rdquo;字，非也。《玉篇》：&ldquo;煤，炱煤也。&rdquo;《韵会》：&ldquo;煤，炱灰集屋者。&rdquo;《吕氏春秋》：&ldquo;孔子穷于陈、蔡之间，七日不尝粒，昼寝，颜回素米，得而爨之。几熟，孔子望见颜回攫其甑中而食之。选间，食熟，谒孔子而进食。孔子起曰：&lsquo;今者梦见先君，食洁而後馈。&rsquo;颜回对曰：&lsquo;不可。向者煤室人攫中，弃食不祥，回攫而饭之。&rsquo;&rdquo;&ldquo;高诱曰：&ldquo;煤室，烟尘之煤也。&rdquo;《素问》：&ldquo;黑如炱者死。&rdquo;注：&ldquo;炱谓炱煤也。&rdquo;唐张祜诗：&ldquo;古墙丹ぬ尽，深栋墨煤生。&rdquo;李商隐诗：&ldquo;敌国军营漂木【A081】，前朝神庙锁烟煤。&rdquo;温庭筠诗：&ldquo;烟煤朝奠处，风雨夜归时。&rdquo;是煤乃梁上烟煤之名，非石炭也。崔铣《彰德志》作&ldquo;悔&rdquo;，&ldquo;按《玉篇》、《广韵》并无&ldquo;每&rdquo;字。</p><p>　　○终葵《考工记》：&ldquo;大圭长三尺，杼上终葵首。&rdquo;《礼记&middot;玉藻》：&ldquo;终葵，椎也。&rdquo;《方言》：&ldquo;齐人谓椎为终葵。&rdquo;马融《广成颂》：&ldquo;终葵，扬关斧。&rdquo;盖古人以椎逐鬼，若大傩之为耳。今人于户上画钟馗像，云唐时人能捕鬼者，玄宗尝梦见之，事载沈存中《补笔谈》。未必然也。《魏书》：&ldquo;尧暄本名钟葵，字辟邪。&rdquo;则古人固以钟葵为辟邪之物矣。又有淮南王佗子名钟葵，有杨钟葵、丘钟葵、李钟葵、慕容钟葵、乔钟葵、段钟葵，于劲字钟葵，张白泽本字钟葵，《唐书》有王武俊将张钟葵，则以此为名者甚多，岂以其形似而名之?抑取辟邪之义与，《左传&middot;定四年》：&ldquo;分康叔以殷民七族，有终葵氏。&rdquo;是又不可知其立名之意也。</p><p>　　○魁今人所奉魁星，不知始自何年，以奎为文章之府，故立庙祀之。乃不能像奎，而改奎为&ldquo;魁&rdquo;。又不能像魁，而取之字形，为鬼举厄而起其斗。不知奎为北方玄武七宿之一，魁为北斗之第一星，所主不同，而二字之音亦异。</p><p>　　以文而祀，乃不于奎而于魁，宜乎今之应试而获中者皆不识字之人与?又今人以榜前五名为五魁。《汉书&middot;酷吏传》：&ldquo;所置皆其魁宿。&rdquo;《游侠传》：&ldquo;闾里之侠原涉为魁师。&rdquo;古曰魁者，斗之所用盛而构之本也。故言根本者皆云魁。《说文》：&ldquo;魁，羹斗也。&rdquo;赵宦光曰：&ldquo;斗首曰魁，因借凡首皆谓之魁。&rdquo;其见于经者，《书&middot;胤征》之&ldquo;歼厥渠魁&rdquo;，《记&middot;曲礼》之&ldquo;不为魁，主人能，则执兵而陪其後&rdquo;。然则五魁之名，岂佳语哉。或曰：里有里魁，市有市魁，皆长帅之意。要非雅俊之目。</p><p>　　近时人好以魁命名，亦取五魁之义。古人以魁命名者绝少。《左传》有阝魁垒、卢蒲就魁，《吕氏春秋》齐王杀燕将张魁。</p><p>　　○桑梓《容斋随笔》谓：&ldquo;《小雅》&lsquo;维桑与样，必恭敬止&rsquo;，并无乡里之说，而後人文字乃作乡里事用。愚考之张衡《南都赋》云：&lsquo;永世克孝，怀桑梓焉。真人南巡，睹旧里焉。&rsquo;蔡邕作《光武济阳宫碑》云：&lsquo;来在济阳，顾见神宫，追惟桑梓褒述之义。&rsquo;陈琳为袁绍檄云：&lsquo;梁孝王先帝母弟坟陵尊显，松柏桑梓，犹宜肃恭。&rsquo;汉人之文必有所据，齐、鲁、韩三家之《诗》不传，未可知其说也。以後魏钟会《与蒋斌书》：&lsquo;桑梓之敬，古今所敦。&rsquo;晋左思《魏都赋》：&lsquo;毕、昂之所应，虞、夏之馀人，先王之桑梓，列圣之遗尘。&rsquo;陆机《思亲赋》：&lsquo;悲桑梓之悠旷，愧蒸尝之弗营。&rsquo;《赠弟士龙诗》：&lsquo;迫彼窀穸，载驱东路。继其桑梓，肆力丘墓。&rsquo;《赠顾彦先诗》：&lsquo;眷言怀桑梓，无乃将为鱼。&rsquo;《百年歌》：&lsquo;辞官致禄归桑梓。&rsquo;潘尼《赠陆机出为吴王郎中令诗》：&lsquo;祁祁大邦，惟桑与梓。&rsquo;《赠荥阳太守吴子仲诗》：&lsquo;垂覆岂他乡，回光临桑梓。&rsquo;潘岳《为贾谧作赠陆机诗》：&lsquo;旋反桑梓，帝弟作弼。&rsquo;陆云《答张士然诗》：&lsquo;感念桑梓域，仿佛眼中人。&rsquo;阎式《复罗尚书》：&lsquo;人怀桑梓。&rsquo;刘琨《上愍帝表》：&lsquo;蒸尝之敬在心，桑梓之情未克。&rsquo;袁宏《三国名臣赞》：&lsquo;子布擅名，遭世方扰。抚翼桑梓，息肩江表。&rsquo;宋武帝《复彭沛下邳三郡租诏》：&lsquo;彭城桑梓本乡，加隆攸在。&rsquo;文帝《复丹徒租诏》：&lsquo;丹徒桑梓，绸缪大业攸始。&rsquo;谢灵运《孝感赋》：&lsquo;恋丘坟而萦心，忆桑梓而零泪。&rsquo;《会吟行》：&lsquo;东方就旅逸，梁鸿去桑梓。&rsquo;何承天《饶歌》：&lsquo;愿言桑梓思旧游。&rsquo;鲍照《从过旧宫诗》：&lsquo;严恭履桑梓，加敬览加堋&rsquo;梁武帝《幸兰陵诏》：&lsquo;朕自违桑梓五十余载。&rsquo;刘峻《辨命论》：&lsquo;居先王之桑梓，窃名号于中县。&rsquo;江淹《拟陆平原诗》：&lsquo;明发眷桑梓，永叹怀密亲。&rsquo;则又从《南都赋》之文而承用之矣，&rdquo;按古人桑梓之说，不过敬老之意。《说苑》：&ldquo;常机谓老子曰：&lsquo;过乔木而趋子，知之乎?&rsquo;老子曰：&lsquo;过乔木而趋，非谓敬老邪?&rsquo;常枞曰：&lsquo;嘻，是已!&rsquo;&rdquo;此于《诗》为兴体，言桑梓犹当养敬，而况父母为人子之所瞻依。</p><p>　　○胡咙《说文》：&ldquo;胡，牛颔垂也。&rdquo;徐曰：&ldquo;牛颔下垂皮也。&rdquo;《释名》：&ldquo;胡，互也。在咽下垂，能敛互物也。&rdquo;《诗》：&ldquo;狼跋其胡。&rdquo;狼之老者颔下垂胡。《汉书&middot;郊祀志》：&ldquo;有龙垂胡髯，下迎黄帝。&rdquo;师古曰：&ldquo;胡，颈下垂肉也。&rdquo;《金日碑传》：&ldquo;ㄏ胡投何罗殿下。&rdquo;晋灼曰：&ldquo;胡，颈也。&rdquo;《张敖传》：&ldquo;仰绝亢而死。&rdquo;注：&ldquo;苏林曰：&ldquo;亢，颈大脉也，俗所谓胡脉也，&rdquo;《後汉书》：&ldquo;请为诸君鼓咙胡。&rdquo;《太玄经》：&ldquo;七为妩荨&rdquo;范望解：&ldquo;谓唐胡也，&rdquo;古人读侯为胡，《息夫躬传》师古曰：&ldquo;咽，喉咙，即今人言胡咙耳，&rdquo;○胡《说文》：&ldquo;胡，牛颔垂也。从肉，古声。&rdquo;《续汉&middot;舆服志》：&ldquo;圣人见鸟兽，有冠角髯胡之制&rdquo;是也。《诗》曰：&ldquo;狼跋其胡。&rdquo;狼之老者颔下垂胡，故以为寿考之称。《诗》曰：&ldquo;胡考之宁。&rdquo;传曰：&ldquo;虽及胡。&rdquo;《谥法》：&ldquo;弥年寿考曰胡。保民耆艾曰胡，&rdquo;陈有胡公，而蔡仲及周厉王名胡，似亦皆取此义。《考工记》：&ldquo;戈广二寸，内倍之，胡三之。&rdquo;谓戈锋之曲而旁出者，犹牛胡也。《周礼&middot;大行人》：&ldquo;侯伯七十步，立当前疾。&rdquo;注：&ldquo;前疾谓驷马车辕前胡下垂柱地者。&rdquo;《礼记&middot;深衣》：&ldquo;袂圜以应规。&rdquo;注：&ldquo;谓胡下也。下垂曰胡。&rdquo;《方言》：&ldquo;凡箭镞胡合嬴者。&rdquo;郭璞解：&ldquo;胡镝在于喉下。&rdquo;则亦取象于牛胡也。又国名。今之胡姓，以国为氏，或以谥为氏者也。又与&ldquo;何&rdquo;字义同，如&ldquo;胡能有定&rdquo;、&ldquo;胡然而天&rdquo;、&ldquo;胡斯畏忌&rdquo;之类。见于经传如此而已。《史记&middot;匈奴传》曰：&ldquo;晋北有林胡、楼烦之戎，燕北有东胡、山戎。&rdquo;盖必时人因此名戎为胡。而下文遂云&ldquo;筑长城以拒胡&rdquo;，是以二国之人而概北方之种，一时之号而蒙千载之呼也。盖北狄之名胡自此始。而《考工记》亦曰：&ldquo;粤无，燕无函，秦无庐，胡无弓车。&rdquo;春秋，北燕仅再见于经，而于越至哀公时始盛，以此知《考工》之篇亦必七国以後之人所增益矣。又虏者，俘获之称。《曲礼》：&ldquo;献民虏者，操右袂。&rdquo;《公羊传》：&ldquo;闵公矜此妇人，妒其言，顾曰：&lsquo;此虏也，尔虏焉。&rsquo;&rdquo;故鲁仲连所谓&ldquo;虏使其民&rdquo;，韩非所谓&ldquo;臣虏之劳&rdquo;，而《戚夫人歌》所谓&ldquo;子为王，母为虏&rdquo;，东方朔《答客难》所谓&ldquo;尊之则为将，卑之则为虏&rdquo;者也。故汉高帝言&ldquo;虏中吾指&rdquo;，而骂娄敬为&ldquo;齐虏&rdquo;，戾太子骂江充为&ldquo;赵虏&rdquo;。《水经注》：&ldquo;临淄外郭，世谓之虏城。&rdquo;言齐王伐燕，燕王哙死，虏其民，实居郭，因以名之是矣。自南北朝以後，其名遂以加之北翟，亦习而不察也。</p><p>　　○草马《尔雅》：&ldquo;马属，牡曰骘，扎曰舍。&rdquo;郭璞注以&ldquo;牡为殳马，牝为草马。&rdquo;《魏志&middot;社畿传》：&ldquo;为河东太守，课民畜牛草马。&rdquo;《晋书&middot;凉武昭王传》：&ldquo;家有草马生白额驹。&rdquo;《魏书&middot;蠕蠕传》：&ldquo;赐阿那环父草马五百匹，&rdquo;《吐谷浑传》：&ldquo;吐谷浑尝得波斯草马，放入海，因生匆驹。&rdquo;《隋书&middot;许善心传》：&ldquo;赐草马二十匹。&rdquo;今人则以牡为儿马，牝为骤马，而唯牝驴乃言草驴。</p><p>　　○草驴女猫今人谓牝驴为草驴。《北齐书&middot;杨传》：&ldquo;选人鲁漫汉在元子思坊，骑秃尾草驴。&rdquo;是北齐时已有此语。山东、河北人谓牝猫为女猫。《隋书&middot;外戚独狐ヌ传》：&ldquo;猫女可来?无住宫中，&rdquo;是隋时已有此语。</p><p>　　○雌雄牝牡飞曰雌雄，走曰牝牡。雉鸣求其牡，诗人以为不伦之刺。然亦有不一者。《周礼》疏引《诗》：&ldquo;雄狐绥绥&rdquo;，走亦曰雄。《书》&ldquo;扎鸡无晨&rdquo;，飞亦曰牝。今按经传之文，不止于此。如《诗》：&ldquo;尔牧来思，以薪以蒸，以雌以雄。&rdquo;《左传》：&ldquo;千乘三去，三去之余，获其雄狐。&rdquo;《庄子》：&ldquo;猿偏犭旦以为雌。&rdquo;《焦氏易林》：&ldquo;雄大夜鸣，雄罴在後，&rdquo;《晋书&middot;五行志》：&ldquo;吴郡娄县人家闻地中有犬子声，掘之，得雌雄各一。&rdquo;《木兰诗》：&ldquo;雄兔脚扑朔，雌兔眼迷离。&rdquo;皆走而称雌雄者也，《尔雅》：&ldquo;鹩鹑，其雄皆牝痹。&rdquo;《山海经》：&ldquo;带山有鸟焉，其状如乌，五采而赤文，名曰奇余，是自为牝牡。&rdquo;&ldquo;阳山有乌焉，其状如雌雉，而五采以文，是自为牝牡，名曰象蛇。&rdquo;则飞而称牝牡者也。龙亦可称雌雄，《左传》：&ldquo;帝赐之乘龙，河、汉各二，各有雌雄&rdquo;是也。虫亦可称雌雄，《列子》：&ldquo;纯雌其名大腰，纯雄其名稚蜂&rdquo;是也。介虫亦可称雌雄，《庄子》注，司马云：&ldquo;雄者鼋类，雌者鳖类&rdquo;是也，人亦可称雌雄，《管子》：&ldquo;楚人攻宋、郑，今其人有丧雌雄。&rdquo;《庄子》：&ldquo;鲁哀公之言哀骀他曰：&lsquo;且而雌雄合乎前&rdquo;是也。虹亦可称雌雄，《诗》疏：&ldquo;虹双出，色鲜盛者为雄，雄曰虹;暗者为雌，雌曰虮&rdquo;是也。干支亦可称雌雄，《史记》索隐：&ldquo;岁雄在阏逢，雌在摄提格。月雄在毕，雌在訾。日雄在甲，雌在子&rdquo;是也，金亦可称雌雄，王子年《拾遗记》：&ldquo;禹铸九鼎，择雌金为阴鼎，雄金为阳鼎&rdquo;是也。石亦可称雌雄，《续汉&middot;郡国志》：&ldquo;夜郎出雄黄、雌黄&rdquo;是也，符契亦可称雌雄，《隋书&middot;高祖纪》：&ldquo;颁木鱼符于总管、刺史，雌一雄一。&rdquo;《唐六典》：&ldquo;太府寺置木契九十五只，雄付少府将作监，雌留太府寺&rdquo;是也。箭亦可称雌雄，《辽史&middot;仪卫志》：&ldquo;木箭内箭为雄，外箭为雌。皇帝行幸则用之，还宫，勘箭官执雌箭，东上阁门使执雄箭&rdquo;是也。草木亦可称牡，《周礼》：&ldquo;牡辜&rdquo;、&ldquo;牡『艹鞠』&rdquo;、《檀弓》：&ldquo;牡麻&rdquo;;《尔雅》：&ldquo;牡【B113】&rdquo;、&ldquo;牡『艹赞』&rdquo;、&ldquo;牡茅&rdquo;，《仪礼》注&ldquo;牡蒲&rdquo;，《史记&middot;封禅书》：&ldquo;牡荆&rdquo;，《本草》：&ldquo;牡桂&rdquo;是也。车箱亦可称牝，《考工记》：&ldquo;牝服&rdquo;，正义云：&ldquo;车较，即今人谓之平鬲，皆有孔，内趿钭佑谄渲校窒蛳路，故谓之牝服&rdquo;是也。管钥亦可称牝牡，《汉书&middot;五行志》：&ldquo;长安章城门，门牡自亡。&rdquo;《月令》注：&ldquo;键牡闭牝也。&rdquo;正义：&ldquo;凡锁器人者谓之牡，受者谓之牝&rdquo;是也。棺盖亦可称牝牡，《礼记&middot;丧大记》：&ldquo;君盖用漆。&rdquo;正义：&ldquo;用漆者，涂合牝牡之中也&rdquo;是也。瓦亦可称扎，《广韵》：&ldquo;&lt;瓦反&gt;，牝瓦&rdquo;是也。五藏亦可称牝牡，《灵枢经》：&ldquo;肝心脾为牡藏，肺肾为牝藏&rdquo;是也。齿牙亦可称牡，《说文》：&ldquo;牙，牡齿&rdquo;是也。病亦可称牡，《史记&middot;仓公传》：&ldquo;牡疝&rdquo;是也。星亦可称牝牡，《天文志》：&ldquo;大自在南，岁在北，名曰牝牡&rdquo;是也。五行亦可称牝牡，《左传》：&ldquo;水，火之牡也&rdquo;是也。铜亦可称牝牡，《抱朴子》：&ldquo;灌铜当以在火中向赤时，有凸起者牡铜，凹陷者牝铜&rdquo;是也。若《淮南子》云：&ldquo;北斗之神有雌雄，月从一辰，雄左行，雌右行。&rdquo;而《隋书&middot;经籍志》有《孝经雌雄图》三卷。《五代史&middot;四夷附录》：&ldquo;高丽王建进《孝经雌图》一卷，载日食星变，&rdquo;不经之说，则近于诞矣。</p>"}