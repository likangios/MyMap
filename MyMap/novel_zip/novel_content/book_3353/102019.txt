{"id":"102019","title":"卷二十五","content":"<p>　　○重黎《左传》蔡墨对魏献子言：&ldquo;少吴氏有四叔：曰重、曰该、曰修、曰熙，使重为句芒，该为蓐收，修及熙为玄冥。颓顼氏有子曰梨，为祝融。&rdquo;梨即&ldquo;黎&rdquo;字异文，是重、黎为二人，一出于少吴，一出于频颂。而《史记&middot;楚世家》则曰：&ldquo;帝颚顼高阳者，黄帝之孙，昌意之子也，高阳生称，称生卷章，卷章生重黎。&rdquo;《太史公自序》则曰：&ldquo;重黎氏世序天地，其在周程伯、休甫其後也。&rdquo;《晋书&middot;宣帝纪》：&ldquo;其先出自帝高阳之子重黎，为夏官祝融。&rdquo;《宋书》载晋尚书令卫，尚书左仆射山涛、右仆射魏舒、尚书刘、司空张华等奏，乃云：&ldquo;大晋之德始自重黎，实佐颛硕，至于夏商世序天地，其在于周不失其绪。&rdquo;似以重黎为一人，不容一代乃有两祖，亦昔人相沿之谬。</p><p>　　○巫咸古之圣人或上而为君，或下而为相，其知周乎万物而道济天下，固非後人之所能测也，而传者猥以一节概之。黄帝，古圣人也，而後人以为医师。伯益，古贤臣也，而世有百虫将军之号。以彼事迹章章在经籍者，且犹如此，若乃尧之臣名羿，而有穷之君亦名弄;尧之典乐名夔，而木石之怪亦为夔;汤居亳，而亳戎之国亦名汤。夫苟以其名而疑之，则道德之用微而谬悠之说作。若巫咸者，可异焉。《书&middot;君篇》：&ldquo;在大戊，时则有若伊陡臣扈，格于上帝。巫咸义王家。在祖乙，时则有若巫贤。&rdquo;《书序》：&ldquo;伊陟相太戊，毫有祥，桑共生于朝，伊涉赞于巫咸，作《咸义》四篇。&rdquo;孔安国传曰：&ldquo;巫咸，臣名。&rdquo;马融曰：&ldquo;巫，男巫也，名咸，殷之巫也。&rdquo;孔颖达正义曰：&ldquo;《君》传曰：&ldquo;巫氏也。当以巫为氏，名咸。&rdquo;郑玄云：&ldquo;巫咸谓之巫官。&rdquo;按《君》，咸子巫贤，父子并为大臣，必不世作巫官，故孔言巫氏是也。则巫咸之为商贤相明矣。《史记》正义谓，巫咸及子贤家皆在苏州常熟县西海隅山上，盖二子本吴人云。《越绝书》云：&ldquo;虞山者，巫咸所出也。&rdquo;是未可知。而後之言天官者宗焉，言卜筮者宗焉，言巫鬼者宗焉。言天官则《史记&middot;天官书》所云：&ldquo;昔之传天数者，高辛之前重黎，于唐虞羲和，有夏昆吾，殷商巫咸&rdquo;者也。言卜筮则《吕氏春秋》所谓：&ldquo;巫彭作医，巫咸作筮&rdquo;者也。言巫鬼则《庄子》所云：&ldquo;巫咸诏曰：&lsquo;来!&rsquo;&rdquo;《楚辞&middot;离骚》所云：&ldquo;巫咸将夕降兮，怀椒糈而要之。&rdquo;《史记&middot;封禅书》所云：&ldquo;巫咸之兴自此始。&rdquo;许氏《说文》所云：&ldquo;巫咸初作巫。&rdquo;又其死而为神，则秦《诅楚文》所云：&ldquo;不显大神巫咸&rdquo;者也。而又或以巫成为黄帝时人，《归藏》言：&ldquo;黄神将战，篮于巫咸&rdquo;是也。以为帝尧时人，郭璞《巫咸山赋》序言：&ldquo;巫咸以鸿术为帝尧医&rdquo;是也。以为春秋时人，《庄子》言&ldquo;郑有神巫曰季咸&rdquo;，《列子》言&ldquo;神巫季咸，自齐来处于郑&rdquo;是也。至《山海经&middot;海外西经》言：&ldquo;巫咸国在女丑北，右手操青蛇，左手操赤蛇，在登葆山，群巫所从上下&rdquo;也。大荒西经言大荒之中有山，名曰丰沮玉门，日月所人，有灵山巫咸，巫即、巫分、巫彭、巫姑、巫真、巫礼、巫抵、巫谢、巫罗十巫，从此升降，百药爰在。&rdquo;《淮南子&middot;地形训》：&ldquo;言轩辕丘在西方，巫咸在其北方。&rdquo;则益荒诞不可稽，而知古贤之名，为後人所假托者多矣。</p><p>　　○河伯《竹书》：&ldquo;帝芬十六年，雒伯用与河伯冯夷斗。&rdquo;&ldquo;帝泄十六年，殷侯微，以河伯之师伐有易，杀其君绵臣。&rdquo;是河伯者国居河上而命之为伯，如文上之为西伯。而冯夷者，其名尔。《楚辞&middot;九歌》以河伯次东君之後，则以河伯为神，《天问》：&ldquo;胡弄射夫河伯而妻彼雒嫔?&rdquo;王逸章句以&ldquo;射&rdquo;为&ldquo;实&rdquo;，以&ldquo;妻&rdquo;为&ldquo;梦&rdquo;。其解《远游》：&ldquo;令海若，舞冯夷。&rdquo;则曰：&ldquo;冯夷，水仙人也，&rdquo;是河伯、冯夷皆水神矣。《穆天子传》：&ldquo;至于阳纡之山，河伯、无夷之所都居。&rdquo;《山海经》：&ldquo;极之渊，深三百仞，惟冰夷恒都焉。冰夷人面，乘两龙。&rdquo;郭璞注：&ldquo;冰夷，冯夷也，即河伯也。&rdquo;，《庄子》：&ldquo;冯夷得之，以游大川。&rdquo;司马彪注引《清泠传》曰：&ldquo;冯夷，华阴潼乡堤首里人也，服八石，得道为水仙，是为河伯。&rdquo;是以冯夷死而为神，其说怪矣。《龙鱼河图》曰：&ldquo;河伯姓吕，名公子;夫人姓冯，名夷。&rdquo;以冯夷为河伯之妻，更怪。《楚辞&middot;九歌》有河伯而冯夷属海若之下，亦若以为两人。大抵所传各异。而谓河神有夫人者，亦秦人以君主妻河，邺巫为河伯娶妇之类耳。《淮南子》：&ldquo;冯夷、大丙之御&rdquo;注：&ldquo;二人古之得道能御阴阳者。&rdquo;</p><p>　　《魏书人高句丽先祖朱蒙，朱蒙母河伯女，为夫馀王妻，朱蒙自称为河伯外孙。则河伯又有女、有外孙矣。</p><p>　　《真浩》载：&ldquo;有一人，旦旦诣河边，拜河水。如此十年，河侯、河伯遂与相见，予白壁十双，教以水行不溺法。&rdquo;注曰：&ldquo;河侯，河伯，故当是两神邪?&rdquo;○湘君《楚辞》湘君、湘夫人，亦谓湘水之神，有後有夫人也。初个言舜之二妃。《妃》曰：&ldquo;舜葬于苍梧之野，盖三妃未之从也。&rdquo;《山海经》：&ldquo;洞庭之山，帝之二女居之。&rdquo;郭璞注曰：&ldquo;大帝之二女，而处江为神。&rdquo;即《列仙传》江妃二女也，《九歌》所谓湘夫人称帝子者是也。而《河图玉版》曰：&ldquo;湘夫人者，帝尧女也。秦始皇浮江至湘山，逢大风，而问博士：&lsquo;湘君何神?&rsquo;博士曰：&lsquo;闻之尧二女，舜妃也，死而葬此。&rsquo;&rdquo;《列女传》曰：&ldquo;二女死于江湘之间，俗谓之湘君。&rdquo;郑司农亦以舜妃为湘君。说者皆以舜涉方而死，二妃从之，俱溺死于湘江，遂号为湘夫人。按《九歌》，湘君、湘夫人自是二神，江湘之有夫人，犹河滩之有虑妃也。此之为灵，与天地并，安得谓之尧女?且既谓之尧女，安得复总云湘君哉?何以考之?《礼记》云：&ldquo;舜葬苍梧、二妃不从。&rdquo;明二妃生不从征，死不从葬。且传曰：&ldquo;生为上公，死为贵神。&rdquo;《礼》：&ldquo;五岳比三公，四读比诸侯。&rdquo;今湘川不及四渎，无秩于命祀，而二女帝者之後，配灵神只，无缘复下降小水而为夫人也。原其致谬之由，由乎俱以帝女为名，名实相乱，莫矫其失，习非胜是，终古不悟，可悲矣!此辨甚正。又按《远游》之文，上曰：&ldquo;二女御《九招》歌。&rdquo;下曰：&ldquo;湘灵鼓瑟。&rdquo;是则二女与湘灵固判然为二，即屈子之作，可证其非舜妃矣。後之文人附会其说，以资谐讽，其渎神而慢圣也，不亦甚乎!</p><p>　　禹崩会稽，故山有禹庙，而《水经注》言庙有圣姑。《礼乐纬》云：&ldquo;禹治水毕，天赐神女圣姑。&rdquo;夫舜之湘妃犹禹之圣姑也。</p><p>　　甚矣，人之好言色也。太白，星也，而有妻甘氏。《星经》曰：&ldquo;太白上公，妻曰女袂啊Ｅ袂熬幽隙罚忱鳎煜录乐幻餍恰&rdquo;河伯，水神也，而有妻。《龙鱼河图》曰：&ldquo;河伯姓吕，名公子。夫人姓冯，名夷。&rdquo;常仪，古占月之官也，而《淮南子》以为羿妻，窃药而奔月，名曰常娥。霜露之所为，雪水之所凝也，而《淮南子》云：&ldquo;青女乃出，以降霜雪。&rdquo;巫山神女，宋玉之寓言也，而《水经注》以为天帝季女，名日瑶姬。雒水宓妃，陈思王之寄兴也，而如淳以为伏羲氏之女。山启母，《天问》之杂说也，後人附以少姨，以为启母之妹，而武後至封之为玉京太後金阙夫人。青溪小姑为蒋子文之第三妹，则见于杨炯之碑。庙碑》曰：&ldquo;蒋侯三妹，青溪之轨迹可寻。&rdquo;并州妒女，为介子推之妹，则见于李之诗。小孤山之讹为小姑也，杜拾遗之讹为十姨也，是皆湘君夫人之类。而《九歌》之篇，《远游》之赋，且为後世迷惑男女，读乱神人之祖也。或曰：《易》以坤为妇道，而《汉书》有温神之文，张晏曰：&ldquo;媪者，老母之称。坤为凡故称媪。&rdquo;于是山川之主必为妇人以象之，非所以隆国典而昭民敬也已。金元好问《承天镇悬泉诗》注曰：&ldquo;平定土俗，传介子推被焚，其妹介山氏耻兄要君，积薪自焚，号曰妒女祠。&ldquo;其碑大历中判官李撰，辞旨殊谬，至有&ldquo;百日积薪，一日烧之&rdquo;之语。乡社至今以百五日积薪而焚之，谓之祭妒女。其诗有曰：&ldquo;神词水之符，仪卫盛官府。颇怪词前碑，稽考失莽卤。吾闻允格台骀，宣汾洮，障大泽，自是生有自来归有所。假而。自经沟渎，便可尸祝之，把典纷纷果何取?子肯鼓浪怒未泄，精卫衔薪心独苦。楚臣百问天不酬，肯以诞幻虚荒惊聋瞽?自有宇宙有此水，此水绵绵流万古。人言主者介山氏，且道未有介山之前复谁主?山深地古，自是有神物，不假灵真谁敢侮?稗官小说出闾巷，社鼓村萧走翁妪。当时大历十才子，争遣李陋语。&rdquo;此是千古正论，杜氏《通典》：&ldquo;汾阴後土词，为妇人素像，武太後时，移河西梁山神素像就洞中配焉，开元十一年，有司迁梁山神像于祠外之别室。&rdquo;夫以山川之神，而人为之配合，其渎乱不经尤甚矣。</p><p>　　泰山顶碧霞元君，宋真宗所封，世人多以为泰山之女，後之文人知其说之不经，而撰为黄帝遣玉女之事以附会之;不知当日所以褒封，固真以为泰山之女也。今考封号虽自宋时，而泰山女之说则晋时已有之。张华《博物志》：&ldquo;文王以大公为灌坛令，期年，风不鸣条。文王梦见有一妇人当道而哭，问其故，曰：&lsquo;我东海泰山神女，嫁为西海妇。欲东归，灌坛令当吾道。太公有德，吾不敢以暴风疾雨过也。&rsquo;文王梦觉，明曰，召太公。三日三夕，果有疾风骤雨自西来也，文王乃拜太公为大司马。&rdquo;此一事也。干主《搜神记》：&ldquo;後汉胡母班尝至泰山侧，为泰山府君所召，令致书于女婿河伯。云：&lsquo;至河中流，扣舟呼青衣，当自有取书者。&rsquo;果得达，复为河伯致书府君。&rdquo;此二事也。《列异传》记蔡支事，又以天帝为泰山神之外孙。自汉以来，不明乎天神地只人鬼之别，一以人道事之。于是封岳神为王，则立寝殿，为王夫人，有夫人则有女，而女有婿，又有外孙矣，唐宋之时，但言灵应，即加封号，不如今之君子必求其人以实之也。</p><p>　　又考泰山不惟有女，亦又有儿。《魏书&middot;段承根传》：&ldquo;父晖，帅事欧阳汤。有一童子与辉同志，後二年，辞归，从晖请马，晖戏作木马与之。童子甚悦，谢晖曰：&lsquo;吾泰山府君子，奉敕游学。今将归，损于厚赠，无以报德，子後至常伯封侯。&rsquo;言讫，乘马腾空而去。&rdquo;《集异记》言：&ldquo;贞元初，李纳病笃，遣押衙王祷岱岳，遥见山上有四五人，衣碧汗衫半臂。路人止下车，言此三郎子、七郎于也。&rdquo;《文献通考》：&ldquo;援唐长兴三年，诏以泰山三郎为威雄将军。宋大中祥符元年十月，封掸毕，亲幸，加封炳灵公。&rdquo;夫封其子为将军为公，则封其女为君，正一时之事尔。</p><p>　　又考管子对桓公曰：&ldquo;东海之子类于龟。&rdquo;不知何语?而房玄龄注则以为海神之子。又元刘遵鲁《漠岛记》曰：&ldquo;庙中神妃，相传为东海广德王第七女。&rdquo;夫海有女，则山亦有女，曷足怪乎?</p><p>　　○共和《史记&middot;周本纪》：&ldquo;厉王出奔于彘，厉王太子静匿召公之家。周公、召公二相行政，号曰共和。共和十四年，厉王死于彘，二相乃共立太子静为王。&rdquo;以二相为共和，非也，《汲家纪年》：&ldquo;厉王十二年出奔彘。十三年，共伯和摄行天子事，号曰共和。二十六年，王陟于彘。周定公召穆公，立太子靖为王，共伯和归其国。&rdquo;此即左氏王于朝所谓&ldquo;诸侯释位，以间王政&rdquo;者也，但其言共伯归国者未合。古者无大子之世，朝觐讼狱必有所归。《吕氏春伙》言：&ldquo;共伯和修其行，好贤仁。周厉之难，天子旷绝，而天下皆来请矣。&rdquo;按此则天下朝乎共伯，非。共伯至周，而摄行天子事也。共伯不以有天下为心，而周公、召公亦未尝奉周之社稷而属之他人，故周人无易姓之嫌，共伯无僭王之议。《庄子》曰：&ldquo;许由娱于颖阳，而共伯得乎共首。&rdquo;盖其秉道以终，得全神养性之术者矣。《左传》：&ldquo;郑大叔出奔共。&rdquo;注：&ldquo;共国，今汲郡共县。&rdquo;《史记&middot;春申君传》：&ldquo;通韩上党于共，宁使道安成出入赋之。&rdquo;《田敬仲完世家》：&ldquo;王建降秦，秦迁之共，饿死。齐人歌之曰：&lsquo;松邪柏邪，住建共者客邪!&rsquo;&rdquo;《汉书&middot;功臣表》有共庄侯卢罢师。《唐书&middot;地理志》：&ldquo;卫州共城县。武德元年，置共州。&rdquo;即今卫辉府辉县。今辉县有共姜台，後人之附会也。</p><p>　　○介子推介子推事见于《左传》则曰：&ldquo;晋侯求之，不获，以绵上为之田。曰：&lsquo;以志吾过，且旌善人。&rsquo;&rdquo;《吕氏春秋》则曰：&ldquo;负釜盖簦，终身不见。&rdquo;二书去当时未远，为得其实，然之推亦未久而死，故以田禄其子尔。《史记》之言稍异，亦不过曰：&ldquo;使人召之，则亡。闻其人绵上山中，于是环绵上之山中而封之，以为介推田，号曰介山&rdquo;而已。立枯之说始自屈原，燔死之说始自《庄子》《楚辞&middot;九章&middot;惜往曰》：&ldquo;介子忠而立枯兮，文公寤而追求。封介山而为之禁兮，报大德之优游。思久故之亲身兮，因缟素而哭之。&rdquo;《庄子》则曰：&ldquo;介子推至忠也，自割身股以食文公。文公後背之，子推怒而去，抱木而燔死。&rdquo;于是瑰奇之行彰而廉靖之心没矣。今当以左氏为据，割股燔山，理之所无，皆不可信。魏武帝令曰：&ldquo;闻太原、上党、西河、雁门，冬至後百五日，皆绝火寒食，云为介子推。且北方Ё寒之地，老少赢弱，将有不堪之患。令到，人不得寒食。苦犯者，家长半岁刑，主吏百日刑，令长夺一月俸。&rdquo;魏高祖太和二十年二月癸丑，诏介山之邑听为寒食，自余禁断。</p><p>　　《册府元龟》：&ldquo;龙星，木之精也。春见东方，心为火之盛，故为之禁火。俗传介子推以此日被焚禁火。&rdquo;</p><p>　　《路史》燧人改火论曰：&ldquo;顺天者存，逆天者亡，是必然之理也。昔者燧人氏作，观乾象，察辰心而出火，作钻燧，别五木以改火，岂惟惠民哉，以顺天也。予尝考之，心者，天之大火，而辰、戌者，火之二墓。是以季春心昏见于辰而出火，季秋心昏见于戌而纳之。卯为心之明堂，至是而火大壮。是以仲春禁火，戒其盛也，周官，每岁仲春命司ピ氏，以木铎修火禁于国中，为季春将出火;而司掌行火之政令，四时变国火以救时疾。季春出火，季秋内火，民咸从之。时则施火令，凡国失火，野焚莱，则随之以刑罚。夫然，故天地顺而四时成，气不愆伏，国无疵厉，而民以宁。郑以三月铸刑书，而士文伯以为必灾，六月而郑火，盖火未出而作火，宜不免也。今之所谓寒食一百五者，熟食断烟，谓之龙忌，盖本乎此。而周举之书，魏武之令，与夫《汝南先贤传八陆《邺中记》等，皆以为为介子推，谓子推以三月三日燔死，而後世为之禁火。吁!何妄邪!是何异于言子胥溺死，而海神为之朝夕者乎?予观左氏、史迁之书，易尝有子推被焚之事?况以清明、寒食初靡定日，而《琴操》所记子推之死乃五月五，非三日也。夫火，神物也，其功用亦大矣。昔隋上劭，尝以先王有钻燧改火之义，于是表请变火，曰：&lsquo;古者周官四时变火，以救时疾，明火不变则时疾必兴。圣人作法，岂徒然哉。在晋时，有人以洛阳火渡江，世世事之，相续不灭，火色变青。昔师旷食饭，云是劳薪所爨，晋平公使视之，果然车辆，今温酒炙肉，用石炭火、木炭火、竹火、草火、麻黄火，气味各自不同。以此推之，新火、旧火理应有异。伏愿远遵先圣，于五时取五木以变火。用功甚少，救益方大。&rdquo;夫人恶陈，薪恶劳。晋代荀勖进饭，亦知薪劳。而隋文帝所见江宁寺晋长明灯，亦复青而不热。传记有以巴豆木人爨者，爰得泄利。而粪臭之草，炊者率致味恶，然则火之不改，其不疾者鲜矣。泌以是益知圣人之所以改火、修火、正四时五变者，岂故为是烦文害俗，得已而不已哉。《传》不云乎：&ldquo;违天必有大咎，&rdquo;先汉武帝犹置别火令丞，典司燧事，後世乃废之邪?方石勒之居邺也，于是不禁寒食，而建德殿震，及端门、襄国西门;雹起西河介山，大如鸡子，平地三尺，ㄜ下丈余，人禽死以万数，千里摧折，秋稼荡然。夫五行之变如是，而不知者亦以为力之推也。虽然魏晋之俗，尤所重者，辰为商星，实祀大火，而汾晋参墟。参辰错行，不毗和所致。○杞梁妻《春秋传》：齐侯袭莒，杞梁死焉。&ldquo;齐侯归，遇杞梁之妻于郊，使吊之，辞曰：殖之有罪，何辱命焉;若免于罪，犹有先人之敝庐在，下妾不得与郊吊。&rsquo;齐侯吊诸其室。&rdquo;左氏之文不过如此而已，《檀弓》则曰：&ldquo;其妻迎其柩于路，而哭之哀。&rdquo;《孟子》则曰：&ldquo;华周、杞梁之妻，善哭其夫而变国俗。&rdquo;言哭者始自二书。《说苑》则曰：&ldquo;杞梁、华舟迸斗，杀二十七人而死，其妻闻之而哭，城为之也，而隅为之崩。&rdquo;《列女传》则曰：&ldquo;杞梁之妻无子。内外皆无五属之亲。既无所归，乃枕其夫之尸于城下而哭，道路过者莫不为之挥涕。十日而城为之崩。&rdquo;言崩城者始自二书。而《列女传》上文亦载左氏之言，夫既有先人之敝庐，何至枕尸城下?且庄公既能遣吊，岂至暴骨沟中?崩城之云未足为信。且其崩者城耳，未云长城。长城筑于威王之时，去庄公百有余年，而齐之长城又非秦始皇所筑之长城也。後人相传乃谓秦筑长城，有范郎之妻孟姜送寒衣至城下，闻夫死，一哭而长城为之崩，则又非杞梁妻事矣。夫范郎者何人哉?使秦时别有此事，何其相类若此?唐僧贯休乃据以作诗云：&ldquo;筑人筑土一万里，杞粱贞妇啼呜呜。&rdquo;则竟以杞梁为秦时筑城之人，似并《左传》、《孟子》而未读者矣。古诗：&ldquo;谁能为此曲?无乃祀梁妻。&rdquo;崔豹《古今注》：&ldquo;乐府《杞梁妻》者，杞殖妻妹朝日所作也。殖战死，妻曰：&lsquo;上则无父，中则无夫，下则无子，人生之苦至矣!&rsquo;乃抗声长哭，杞都城感之而颓，遂投水死。其妹悲姊之贞操，乃作歌名曰《杞梁妻》焉。梁，殖字也。&rdquo;按此则又云把之都城。春秋杞成公迁于缘陵，今昌乐县。文公又迁于淳于，今安丘县，其时杞地当已入齐，要之非秦之长城也。</p><p>　　○池鱼东魏杜弼檄梁文曰：&ldquo;楚国亡猿，祸延林木。城门失火，殃及池鱼。&rdquo;後人每用此事，《清波杂志》云：&ldquo;不知所出，以意推之，当是城门失火，以池水救之，池竭而鱼死也。&rdquo;《广韵》：&ldquo;古有池仲鱼者。城门失火，仲鱼烧死，故谚云：城门夫火，殃及池鱼。&rdquo;据此则池鱼是人姓名。按《淮南子》云：&ldquo;楚王亡其猿，而林木为之残。宋君亡其珠，池中鱼为之弹。故泽失火而林忧。&rdquo;则失火与池鱼自是两事，後人误合为一耳。</p><p>　　考池鱼事本于《吕氏春秋&middot;必己篇》曰：&ldquo;宋桓司马有宝珠，抵罪出亡。王使人间珠之所在，曰：&lsquo;投之池中。&rsquo;于是竭池而求之，无得，鱼死焉。&rdquo;此言祸福之相及也。此後人用池鱼事之祖。</p><p>　　○庄安《汉书&middot;五行志》：&ldquo;严公二十年。&rdquo;师古曰：&ldquo;严公谓庄公也，避明帝讳改日严，凡《汉书》载谥、姓为严者皆类此。&rdquo;则是严姓本当作&ldquo;庄&rdquo;。今考《史记》有庄生、庄贾、庄豹。庄舄、庄忌、庄助、庄青翟、庄熊罴、庄参、庄乔、庄芷，而独有严君疾、严仲子、严安，邓伯羔谓安自姓严。然《汉书&middot;艺文志》曰：&ldquo;主父偃二十八篇，徐乐一篇，庄安一篇。&rdquo;是安本姓庄，非严也。严君平亦姓庄，杨子《法言》：&ldquo;蜀庄沈冥&rdquo;是也。严尤亦姓庄，《後汉书&middot;光武纪》注引桓谭《新论》曰：&ldquo;庄尤字伯石，避明帝讳改之。又改庄周为严周。&rdquo;《汉书&middot;王贡两龚鲍传》：&ldquo;老子、严周。&rdquo;《叙传》：&ldquo;贵老、严之术。&rdquo;改楚之庄生为严先生，《古今人表》：&ldquo;严先生&rdquo;，师古曰：&ldquo;即杀陶朱公儿者也。&rdquo;王褒《洞箫赋》：&ldquo;师襄、严春不敢窜其巧。&rdquo;李善注：&ldquo;《七略》有庄春言琴。&rdquo;《汉书》之称庄安，班氏所未及改也。《史记》之称严安，後人所追改也。《艺文志》：&ldquo;常侍郎庄忽奇赋十一篇，严助赋三十五篇。&rdquo;师古曰：&ldquo;上言庄忽奇，下言严助，史驳文。&rdquo;</p><p>　　○李广射石今永平府卢龙县南有李广射虎石。广为右北平太守，而此地为辽西郡之肥如，其谬不辨自明。《水经注》言右北平西北百三十里有无终城，亦非也，考右北平郡，前汉治平刚，後汉治土垠。郦氏所引魏氏《土地记》曰：&ldquo;蓟城东北三百里有右北平城。&rdquo;此後汉所治之土根，而平刚则在卢龙塞之东北三四百里，乃武帝时郡治，李广所守，今之塞外，其不在土垠明矣。又考《西京杂记》述此事则云：&ldquo;猎于冥山之阳。&rdquo;《庄子》言：&ldquo;南行者至于郢，北面而不见冥山。&rdquo;司马彪注：&ldquo;冥山，北海山名。&rdquo;是广之出猎乃冥山，而非近郡之山也。《新序》曰：&ldquo;楚熊渠于夜行，见寝石，以为伏虎，关弓射之，灭矢饮羽。下视，知石也。却复射之，矢摧无迹。&rdquo;《韩诗外传》、张华《博物志》亦同。是射石者又熊渠，而非李广也即使二事偶同，而太史公所述本无其地，今必欲指一卷之石以当之，不已惑乎?</p><p>　　《後周书，李远传》：&ldquo;尝校猎于莎栅，见石于丛薄中。以为伏兔，射之，镞人寸馀。就而视之，乃石也。太祖闻而异之，赐书曰：&lsquo;昔李将军亲有此事，公今复尔，可谓世载其德，虽熊渠之名不能独羡其美，&rdquo;李广、熊渠二事并用。○大小山王逸《楚辞章句》言淮南王安博雅好古，招怀天下後伟之士，著作篇章，分造辞赋，以类相从，故或称小山，或称大山，其义犹《诗》有&ldquo;小雅&rdquo;、&ldquo;大雅&rdquo;也。</p><p>　　梁昭明太子《十二月启》乃曰：&ldquo;桂吐花于小山之上，梨翻叶于大谷之中。&rdquo;庾肩吾诗：&ldquo;梨红大谷晚，桂白小山秋。&rdquo;庚信《枯树赋》：&ldquo;小山则丛桂留人，扶风则长松系马。&rdquo;是以山为山谷之山，失其旨矣。</p><p>　　《梁书》：&ldquo;何胤二兄求、点并栖遁。求先卒，至是胤又隐。世号点为大山，胤为小山。&rdquo;</p><p>　　○丁外人丁外人非名，言是盖主之外夫也。犹言齐悼惠王肥，高帝外妇之子也。服虔曰：&ldquo;外人，主之所幸也。&rdquo;然《王子侯表》有山原孝侯外人，齐孝王五世孙。乘丘侯外人，中山靖王曾孙。则是姓刘，而名外人，不知何所取义。</p><p>　　○毛延寿《西京杂记》曰：&ldquo;元帝後宫既多，不得常见，乃使画工图形，案图召幸之。诸宫人皆赂画工，多者十万，少者亦不减五万。独王墙不肯，遂不得见。匈奴人朝，求美人为阀氏。于是上案图，以昭君行。及去，召见，貌为後宫第一，善应对，举止闲雅。帝悔之，而名籍已定，帝重信于外国，故不复更人。乃穷案其事，画工皆弃市，籍其家赀皆巨万。画工有杜陵毛延寿，为人形，丑好老少必得其真，安陵陈敞，新丰刘白、龚宽，并工为牛马飞乌众势，人形好丑不逮延寿。下杜阳望亦善画，尤善布色。樊育亦善布色。同日弃市。京师画工于是差稀。&rdquo;据此，则画工之图径宫乃平日，而非匈奴求美人时。且毛延寿特众中之一人，又其得罪以受赂，而不独以昭君也。往来诗人谓匈奴求美人，乃使画工图形，而又但指毛延寿一人，且没其受赂事，失之矣。</p><p>　　○名以同事而晦《吕氏春秋》言：&ldquo;秦穆公兴师以袭郑，过周而东。郑贾人弦高、奚施将西市于周，遽使奚施归告，乃矫郑伯之命，以十二牛劳师。&rdquo;是奚施为弦高之友，而《左氏传》不载。《淮南子》言荆柯西刺秦王，高渐离、宋意为击筑而歌于易水之上。宋玉《笛赋》亦以荆卿、宋意并称。是宋意为高渐离之侣，而《战国策》、《史记》不载。</p><p>　　《战国策》：东孟之会，聂政、阳坚刺相兼君。注云：&ldquo;坚，政之副，犹秦武阳。&rdquo;按聂政告严仲于曰：&ldquo;其势不可以多人。&rdquo;未必有副。</p><p>　　《淮南子》注：&ldquo;秦皇帝二十六年，初兼天下，有长人见于临桃，其高五丈，足迹六尺。放写其形，铸金人以象之，翁仲、君何是也。&rdquo;今人但言翁仲，不言君何。</p><p>　　○名以同事而章《孟子》：&ldquo;禹、稷当平世，三过其门而不入。&rdquo;考之《书》曰：&ldquo;启呱呱而泣，予弗子。&rdquo;此禹事也，而稷亦因之以受名。&ldquo;华周、杞梁之妻，善哭其夫而变国俗。&rdquo;考之《列女传》曰：&ldquo;哭于城下七日，而城为之崩。&rdquo;此杞梁妻事也，而华周妻亦因之以受名。</p><p>　　○人以相类而误《墨子》：&ldquo;文王举闳夭、泰颠于网之中，授之政而西土服。&rdquo;于传未有此事，必大公之误也。《吕氏春秋》：&ldquo;箕子穷于商，范蠡流乎江。&rdquo;范蠡未尝流江，必伍员之误也。《史记》：&ldquo;孙叔敖三得相而不喜，三去相而不悔。&rdquo;孙叔敖未闻去相，必令尹子文之误也。《淮南子》：&ldquo;吴起、张仪车裂支解。&rdquo;张仪未尝车裂，必苏秦之误也。《易林》：&ldquo;贞良得愿，微子解囚。&rdquo;微子未尝被囚，必箕子之误也。晋潘岳《大宰鲁武公诔》：&ldquo;秦亡蹇叔，舂者不相。&rdquo;蹇叔之亡不见于书，必百里奚之误也。後魏穆子容《大公吕望碑》文：&ldquo;大魏东苞褐石，西跨流沙，南极班超之柱，北穷窦宪之志。&rdquo;班超未尝南征，必马援之误也。後周瘐信《拟咏怀诗》：&ldquo;鳞穷季氏，虎振周王圈。&rdquo;季氏未尝获麟，必叔孙之误也。</p><p>　　《晋书&middot;夏统传》：&ldquo;子路见夏南，愤慧而忄亢忾。&rdquo;子路未尝见夏南，盖卫南子之误。</p><p>　　○传记不考世代张衡言：《春秋元命包》有公输班与墨翟事，见战国，非春秋时。又言别有益州，益州之置在于汉世，以证图谶为後人伪作。今按传记之文若此者甚多。《管子》称三晋之君，其时未有三晋。《轻重篇》称鲁、梁、秦、赵，其时未有梁、赵。称代王，其时未有代王。《国语》：&ldquo;句践之伯，陈、蔡之君，皆人朝&rdquo;，其时有蔡无陈。《说苑》：&ldquo;句践聘魏&rdquo;，其时未有魏。又言仲尼见梁君，孟简于相梁，其时未有梁，鲁亦无孟简子。又言韩武子出田，栾怀子止之，韩氏无武子。又言楚庄王以椒举为上客，椒举事灵王，非庄王。《吕氏春秋》：&ldquo;晋文公师咎犯、随会。&rdquo;随会不与文公、咎犯同时。&ldquo;赵襄子攻翟，一朝而两城下，有忧色，孔子贤之。&rdquo;赵襄子为晋卿，时孔子已卒。&ldquo;颜阖见鲁庄公&rdquo;，颜阎，穆公时人，去庄公十一世。《史记&middot;孔子世家》：&ldquo;使从者为宁武子臣于卫&rdquo;，孔子时宁氏己灭。《扁鹊传》：&ldquo;虢君出见扁鹊于中阙&rdquo;，其时虢亡已久。《龟传》：&ldquo;宋元王&rdquo;，未有元公，无元王。《庄子》：&ldquo;见鲁哀公&rdquo;，而其书有魏惠王、赵文王，鲁哀公去赵文王一百七十岁。《韩非子》：&ldquo;扁鹊见蔡桓侯&rdquo;，桓侯与鲁桓公同时，相去几二百岁。《越绝书》：&ldquo;晋郑王&rdquo;，晋、郑未尝称王。又言&ldquo;孔子奉雅琴见越王&rdquo;，越灭吴，孔子已卒。《列子》：&ldquo;晏平仲问养生于管夷吾&rdquo;，《盐铁论》&ldquo;季桓子听政，柳下惠忽然不见&rdquo;;又言&ldquo;臧文仲治鲁，胜其盗而自矜，子贡非之&rdquo;，平仲去管子、季桓子去柳下惠、子贡去臧文仲各百余岁。《韩诗外传》：&ldquo;孟尝君请学于闵子&rdquo;，闵子、孟尝君相去几二百岁，冉有对鲁哀公言：&ldquo;姚贾，监门子。&rdquo;姚贾，秦始皇时人，相去二百余岁。</p>"}