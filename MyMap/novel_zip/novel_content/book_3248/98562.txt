{"id":"98562","title":"定公（元年～十五年）","content":"<p>　　定公元年</p><p>　　元年：春，王三月。晋人执宋仲几于京师。夏六月癸亥，公之丧至自乾侯。戊辰，公即位。秋七月癸巳，葬我君昭公。九月，大雩。立炀宫。冬十月，陨霜杀菽。</p><p>　　鲁定公元年春天。周历三月，晋国人在京都拘捕了宋国的仲几。夏六月二十一日，昭公的灵柩从乾侯到达国都。二十六日，鲁定公即位。秋七月二十二日，安葬我国君昭公。九月，举行求雨大祭。重新建立炀公庙。冬十月，降霜冻死了豆类作物。</p><p>　　元年春，王正月辛巳，晋魏舒合诸侯之大夫于狄泉，将以城成周。魏子莅政。卫彪傒曰：&ldquo;将建天子，而易位以令，非义也。大事奸义，必有大咎。晋不失诸侯，魏子其不免乎!&rdquo;是行也，魏献子属役于韩简子及原寿过，而田于大陆，焚焉，还，卒于宁。范献子去其柏椁，以其未复命而田也。</p><p>　　元年春季，周王朝历法的正月初七日，晋国的魏舒与诸侯的大夫在狄泉会合，准备增筑成周城墙。魏舒主持这件事，卫国的彪傒说：&ldquo;准备为天子筑城，而超越自己的地位来命令诸侯，这是不合于道义的。重大的事情违背道义，必然有大灾祸，晋国要不失去诸侯，魏子恐怕不能免于灾祸吧!&rdquo;这一趟，魏舒把事情交给韩简子和原寿过，自己跑到大陆泽去打猎，放火烧荒，回来，死在宁地，范献子撤除了安装魏舒尸体的柏木外棺，这是由于魏舒还没有复命就去打猎的缘故。</p><p>　　孟懿子会城成周，庚寅，栽。宋仲几不受功，曰：&ldquo;滕、薛、啵嵋垡病&rdquo;薛宰曰：&ldquo;宋为无道，绝我小国于周，以我适楚，故我常従宋。晋文公为践土之盟，曰：&lsquo;凡我同盟，各复旧职。&rsquo;若従践土，若従宋，亦唯命。&rdquo;仲几曰：&ldquo;践土固然。&rdquo;薛宰曰：&ldquo;薛之皇祖奚仲，居薛以为夏车正。奚仲迁于邳，仲虺居薛，以为汤左相。若复旧职，将承王官，何故以役诸侯?&rdquo;仲几曰：&ldquo;三代各异物，薛焉得有旧?为宋役，亦其职也。&rdquo;士弥牟曰：&ldquo;晋之従政者新，子姑受功。归，吾视诸故府。&rdquo;仲几曰：&ldquo;纵子忘之，山川鬼神其忘诸乎?&rdquo;士伯怒，谓韩简子曰：&ldquo;薛征于人，宋征于鬼，宋罪大矣。且己无辞而抑我以神，诬我也。启宠纳侮，其此之谓矣。必以仲几为戮。&rdquo;乃执仲几以归。三月，归诸京师。</p><p>　　孟懿子参加增筑成周城墙的工程，十六日，开始夯土，宋国的仲几不接受工程任务，说：&ldquo;滕国、薛国、喙俏颐欠役的。&rdquo;薛国的宰臣说：&ldquo;宋国无道，让我们小国和周朝断绝关系，带领我国事奉楚国，所以我国常常服从宋国。晋文公主持了践土结盟，说：&lsquo;凡是我国的同盟，各自恢复原来的职位。&rsquo;或者服从践土的盟约，或者服从宋国，都唯命是听。&rdquo;仲几说：&ldquo;践土的盟约本来就是让你们为宋国服役的。&rdquo;薛国的宰臣说：&ldquo;薛国的始祖奚仲住在薛地，做了夏朝的车正，奚仲迁居到邳地，仲虺住在薛地，做了汤的左相。如果恢复原来的职位，将会接受天子的官位，为什么要为诸侯服役?&rdquo;仲几说：&ldquo;三代的情事各不相同，薛国哪里能按旧章程办事?为宋国服役，也是你们的职责。&rdquo;士弥牟说：&ldquo;晋国的执政者是新人，您姑且接受工程任务，我去查看一下旧档案。&rdquo;仲几说：&ldquo;即使您忘了，山川的鬼神难道会忘记吗?&rdquo;士弥牟发怒，对韩简子说：&ldquo;薛国用人作证明，宋国用鬼神作证明，宋国的罪过大了，而且他自己无话可说，而用鬼神来向我们施加压力，这是欺骗我们。&lsquo;给予宠信反而招来侮辱&rsquo;，这就是说的这种情况了，一定要惩罚仲几。&rdquo;于是就抓了仲几回国。三月，把他送到京师。</p><p>　　城三旬而毕，乃归诸侯之戌。齐高张后，不従诸侯。晋女叔宽曰：&ldquo;周苌弘、齐高张皆将不免。苌叔违天，高子违人。天之所坏，不可支也。众之所为，不可奸也。&rdquo;</p><p>　　增筑城墙的工程三十天完工，就让诸侯的戍卒回国了。齐国的高张迟到，没有赶上诸侯，晋国的女叔宽说：&ldquo;周朝苌弘、齐国的高张都将要不免于祸患。苌弘违背上天，高子违背人意，上天要毁坏谁，谁也不能保护他。大众所要做的事，谁也不能违背。&rdquo;</p><p>　　夏，叔孙成子逆公之丧于乾侯。季孙曰：&ldquo;子家子亟言于我，未尝不中吾志也。吾欲与之従政，子必止之，且听命焉。&rdquo;子家子不见叔孙，易几而哭。叔孙请见子家子，子家子辞，曰：&ldquo;羁未得见，而従君以出。君不命而薨，羁不敢见。&rdquo;叔孙使告之曰：&ldquo;公衍、公为实使群臣不得事君。若公子宋主社稷，则群臣之愿也。凡従君出而可以入者，将唯子是听。子家氏未有后，季孙愿与子従政，此皆季孙之愿也，使不敢以告。&rdquo;对曰：&ldquo;若立君，则有卿士、大夫与守龟在，羁弗敢知。若従君者，则貌而出者，入可也;寇而出者，行可也。若羁也，则君知其出也，而未知其入也，羁将逃也。&rdquo;丧及坏隤，公子宋先入，従公者皆自坏隤反。</p><p>　　夏季，叔孙成子到乾侯迎接昭公的灵柩。季孙说：&ldquo;子家子屡次与我谈话，未尝不合我的心意。我想让他参与政事，您一定要留下他，并且听取他的意见。&rdquo;子家子不肯会见叔孙，改变了原定的哭丧时间，叔孙请求进见子家子，子家子辞谢说：&ldquo;羁没有见到您，就跟着国君出国了。国君没有命令就死了，羁不敢见到您。&rdquo;叔孙派人告诉他说：&ldquo;公衍、公为实在让臣不能事奉国君，如果公子宋主持国家，那是臣下们的愿望，凡是跟随国君出国的谁可以回国，都将由您的命令决定。子家氏没有继承人，季孙愿意让您参与政事，这都是季孙的愿望，派不敢前来奉告。&rdquo;子家子说：&ldquo;如果立国君，那么有卿士、大夫和守龟在那里，羁不敢参与。如果跟随国君的人，那么表面上跟着出国的，可以回去;和季氏结了仇而出国的，可以走开。至于羁，那么是国君知道我出国却不知道我回去的，羁准备逃走。&rdquo;昭公灵柩到达坏隤，公子宋先进入国内，跟随昭公的人都从坏隤回来了。</p><p>　　六月癸亥，公之丧至自乾侯。戊辰，公即位。季孙使役如阚公氏，将沟焉。荣驾鹅曰：&ldquo;生不能事，死又离之，以自旌也。纵子忍之，后必或耻之。&rdquo;乃止。季孙问于荣驾鹅曰：&ldquo;吾欲为君谥，使子孙知之。&rdquo;对曰：&ldquo;生弗能事，死又恶之，以自信也。将焉用之?&rdquo;乃止。</p><p>　　六月二十一日，昭公的灵柩从乾侯到达。二十六日，定公即位。季孙派遣劳役到阚公那里，准备在那里挖沟，荣驾鹅说：&ldquo;国君活着不能事奉，死了又把他的坟墓和祖茔隔离，用这个来表明自己的过失吗?即使您狠心这样干，后来必然有人以此为羞耻。&rdquo;于是就停止了。季孙问荣驾鹅说：&ldquo;我要为国君制定谥号，让子子孙孙都知道。&rdquo;荣驾鹅说：&ldquo;活着不能事奉，死了又给予恶谥，用这个来自我表白吗?哪里用得着这个?&rdquo;于是就停止了。</p><p>　　秋七月癸巳，葬昭公于墓道南。孔子之为司寇也，沟而合诸墓。</p><p>　　秋季，七月二十二日，在墓道南面安葬昭公。孔子做司寇的时候，在昭公坟墓外挖沟扩大墓地，使它和先公的坟墓同在一个范围内。</p><p>　　昭公出，故季平子祷于炀公。九月，立炀宫。</p><p>　　由于昭公出国的缘故，季平子向炀公祈祷。九月，建立炀公庙。</p><p>　　周巩简公弃其子弟，而好用远人。</p><p>　　周朝的巩简公丢弃他的子弟，而喜欢任用疏远的异族客卿。</p><p>　　定公二年</p><p>　　二年：春，王正月。夏五月壬辰，雉门及两观灭。秋，楚人伐吴。冬十月，新作雉门及两观。</p><p>　　鲁定公二年春天，周历正月。夏五月二十五日，鲁宫雉门以及两边的台观发生火灾。秋天，楚国人攻打吴国。冬十月，新修雉门及两观。</p><p>　　二年夏四月辛酉，巩氏之群子弟贼简公。</p><p>　　二年夏季，四月二十四日，巩氏的子弟们刺杀了巩简公。</p><p>　　桐叛楚。吴子使舒鸠氏诱楚人，曰：&ldquo;以师临我，我伐桐，为我使之无忌。&rdquo;</p><p>　　桐地背叛楚国，吴王派舒鸠氏诱骗楚国人，说：&ldquo;请楚国用军队逼近我国，我国就进攻桐地，为了让他们对我国没有猜疑。&rdquo;</p><p>　　秋，楚囊瓦伐吴，师于豫章。吴人见舟于豫章，而潜师于巢。冬十月，吴军楚师于豫章，败之。遂围巢，克之，获楚公子繁。</p><p>　　秋季，楚国的囊瓦从豫章进攻吴国的军队，吴国人让战船出现在豫章，而暗中在巢地集结部队。冬季，十月，吴军在豫章攻击楚军，击败了他们。于是就包围巢地，攻占了它，俘虏了楚国的公子繁。</p><p>　　邾庄公与夷射姑饮酒，私出。阍乞肉焉。夺之杖以敲之。</p><p>　　邾庄公和夷射姑喝酒，夷射姑出去小便。守门人向他讨肉，他夺过守门人的棍子就敲打他们。</p><p>　　定公三年</p><p>　　三年：春，王正月，公如晋，至河，乃复。二月辛卯，邾子穿卒。夏四月。秋，葬邾庄公。冬，仲孙何忌及邾子盟于拔。</p><p>　　鲁定公三年春，周历正月，定公前往晋国，到达黄河边，就返回了。二月二十九日，邾庄公穿死了。夏四月。秋，安葬邾庄公。冬，仲孙何忌和邾君在拔地会盟。</p><p>　　三年春二月辛卯，邾子在门台，临廷。阍以瓶水沃廷。邾子望见之，怒。阍曰：&ldquo;夷射姑旋焉。&rdquo;命执之，弗得，滋怒。自投于床，废于炉炭，烂，遂卒。先葬以车五乘，殉五人。庄公卞急而好洁，故及是。</p><p>　　三年春季，二月二十九日，邾庄公在门楼上，下临庭院。守门人用瓶装水洒在庭院里。邾庄公远远看见了，发怒。守门人说：&ldquo;夷射姑曾在这里小便。&rdquo;邾庄公命令把夷射姑逮捕起来。没有抓到，更加生气，自己从床上跳下来，摔在炉子里的炭火上，皮肉溃烂，就死了，用五辆车陪葬，用五个人殉葬。邾庄公急躁而爱干净，所以才弄到这地步。</p><p>　　秋九月，鲜虞人败晋师于平中，获晋观虎，恃其勇也。</p><p>　　秋季，九月，鲜虞人在平中打败晋军，俘虏了晋国的观虎，这是因为他自恃勇敢。</p><p>　　冬，盟于郯，修邾好也。</p><p>　　冬季，仲孙何忌和邾子在郯地结盟，这是为重修和邾国的友好。</p><p>　　蔡昭侯为两佩与两裘，以如楚，献一佩一裘于昭王。昭王服之，以享蔡侯。蔡侯亦服其一。子常欲之，弗与，三年止之。唐成公如楚，有两肃爽马，子常欲之，弗与，亦三年止之。唐人或相与谋，请代先従者，许之。饮先従者酒，醉之，窃马而献之子常。子常归唐侯。自拘于司败，曰：&ldquo;君以弄马之故，隐君身，弃国家，群臣请相夫人以偿马，必如之。&rdquo;唐侯曰：&ldquo;寡人之过也，二三子无辱。&rdquo;皆赏之。蔡人闻之，固请而献佩于子常。子常朝，见蔡侯之徒，命有司曰：&ldquo;蔡君之久也，官不共也。明日，礼不毕，将死。&rdquo;蔡侯归，及汉，执玉而沈，曰&ldquo;余所有济汉而南者，有若大川。&rdquo;蔡侯如晋，以其子元与其大夫之子为质焉，而请伐楚。</p><p>　　蔡昭侯制作了两块玉佩和两件皮衣到楚国去，把一块玉佩和一件皮衣献给楚昭王。昭王穿上皮衣带好玉佩，设享礼招待蔡侯。蔡侯也穿带了另外一件皮衣和玉佩。子常想要蔡侯的皮衣和玉佩，蔡侯不给，子常就把蔡侯扣留了三年。唐成公到楚国去，有两匹肃爽马，子常也想要，唐成公不给，子常也把唐成公扣留了三年。唐国有人互相商量，请求代替先跟成公去的人，答应了。让先跟去的人喝酒，灌醉了他们，偷了马献给子常。子常送回了唐侯。偷马的人自己囚禁到了唐国司法官那里，说：&ldquo;国君由于玩马的缘故，使自身失去自由，抛弃了国家和群臣，臣下们请求帮助养马人赔偿马，一定要像以往两匹马一样的好。&rdquo;唐侯说：&ldquo;这是寡人的过错。您几位不要羞辱自己!&rdquo;对他们全都给予赏赐。蔡国人听说了这件事，坚决请求，而把玉佩献给了子常。子常上朝，见到蔡侯的手下人，就命令官员们说：&ldquo;蔡侯所以长久留在我国，都是由于你们不供给饯别的礼物。到明天礼物再不完备，就要处死你们。&rdquo;蔡侯回国，到达汉水，拿起玉丢入汉水中，说：&ldquo;我要是再渡汉水往南，有大河为证!&rdquo;蔡侯到晋国去，以他的儿子元和大夫的儿子作为人质，请求进攻楚国。</p><p>　　定公四年</p><p>　　四年：春，王二月癸巳，陈侯吴卒。三月，公会刘子、晋侯、宋公、蔡侯、卫侯、陈子、郑伯、许男、曹伯、莒子、邾子、顿子、胡子、滕子、薛伯、杞伯、小邾子、齐国夏于召陵，侵楚。夏四月庚辰，蔡公孙姓帅师灭沈，以沈子嘉归，杀之。五月，公及诸侯盟于皋鼬。杞伯成卒于会。六月，葬陈惠公。许迁于容城。秋七月，至自会。刘卷卒。葬杞悼公。楚人围蔡。晋士鞅、卫孔围帅师伐鲜虞。葬刘文公。冬十有一月庚午，蔡侯以吴子及楚人战于柏举，楚师败绩。楚囊瓦出奔郑。庚辰，吴入郢。</p><p>　　鲁定公四年春天，周历二月初六日，陈惠公吴死了。三月，定公与刘文公、晋定公、宋景公、蔡昭侯、卫灵公、陈君、郑献公、许男斯、曹隐公、莒君、邾君、顿君、胡君、滕君、薛君、杞君、小邾君、齐国的国夏等在召陵会合，讨伐楚国。夏四月二十四日，蔡国的公孙姓率领军队灭亡沈国，带了沈君嘉回国，杀了他。五月，定公和诸侯在皋鼬盟誓。杞悼公成死在会盟当中。六月，安葬陈惠公。许国人迁徙到容城。秋七月，定公从会盟回到鲁国。刘文公死了。安葬杞悼公。楚国人包围蔡国。晋国的士鞅、卫国的孔圉领兵攻打鲜虞。安葬刘文公。冬十一月十八日，蔡昭侯和吴王在柏举与楚国人交战，楚国军队失败。楚国的囊瓦出逃到郑国。二十，吴国人进入郢都。</p><p>　　四年春三月，刘文公合诸侯于召陵，谋伐楚也。晋荀寅求货于蔡侯，弗得。言于范献子曰：&ldquo;国家方危，诸侯方贰，将以袭敌，不亦难乎!水潦方降，疾疟方起，中山不服，弃盟取怨，无损于楚，而失中山，不如辞蔡侯。吾自方城以来，楚未可以得志，只取勤焉。&rdquo;乃辞蔡侯。</p><p>　　四年春季，三月，刘文公在召陵会合诸侯，这是为了策划进攻楚国。晋国的荀寅向蔡侯求取财货，没有得到，就对范献子说：&ldquo;国家正在危急之时，诸侯正怀有二心，准备在这种情况下袭击敌人，不也是很困难吗!大雨正在下着，疟疾正在流行，中山不臣服，抛弃盟约而招来怨恨，对楚国没有什么损害，反而失去了中山，不如辞谢蔡侯。我们自从方城那次战役以来，到现在还不见得能在楚国得志，只不过是劳兵伤财。&rdquo;于是就辞谢了蔡侯。</p><p>　　晋人假羽旄于郑，郑人与之。明日，或旆以会。晋于是乎失诸侯。</p><p>　　晋国人向郑国借用装饰旌旗的羽毛，郑国人给了他们。第二天，把羽毛装饰在旗杆顶上去参加会，晋国就因此失掉了诸侯的拥护。</p><p>　　将会，卫子行敬子言于灵公曰：&ldquo;会同难，啧有烦言，莫之治也。其使祝佗従!&rdquo;公曰：&ldquo;善。&rdquo;乃使子鱼。子鱼辞，曰：&ldquo;臣展四体，以率旧职，犹惧不给而烦刑书，若又共二，徼大罪也。且夫祝，社稷之常隶也。社稷不动，祝不出竟，官之制也。君以军行，祓社衅鼓，祝奉以従，于是乎出竟。若嘉好之事，君行师従，卿行旅従，臣无事焉。&rdquo;公曰：&ldquo;行也。&rdquo;</p><p>　　将要举行会见，卫国的子行敬子对卫灵公说：&ldquo;朝会难得达到预期的目的，有分歧又争论不休，就不好办了。是不是让祝佗跟随与会?&rdquo;卫灵公说：&ldquo;好。&rdquo;就派祝佗跟着去。祝佗辞谢，说：&ldquo;下臣竭力从事工作，以继承先人的职位，尚且恐怕完不成任务而得到罪过，如果又从事第二种职务，就会获得大罪了。况且太祝这职务，是土地神和五谷神经常使唤的小臣。土地神和五谷神不出动，太祝不出国境，这是官制规定的。君王率领军队出征，祭祀神庙杀牲衅鼓，太祝奉社主跟随出国境。如果是朝会一类的好事，国君出去有一师人马跟随，卿出去有一旅人马跟随，下臣是没有事情的。&rdquo;卫灵公说：&ldquo;去吧!&rdquo;</p><p>　　及皋鼬，将长蔡于卫。卫侯使祝佗私于苌弘曰：&ldquo;闻诸道路，不知信否。若闻蔡将先卫，信乎?&rdquo;苌弘曰：&ldquo;信。蔡叔，康叔之兄也，先卫，不亦可乎?&rdquo;子鱼曰：&ldquo;以先王观之，则尚德也。昔武王克商，成王定之，选建明德，以蕃屏周。故周公相王室，以尹天下，于周为睦。分鲁公以大路，大旂，夏后氏之璜，封父之繁弱，殷民六族，条氏、徐氏、萧氏、索氏、长勺氏、尾勺氏。使帅其宗氏，辑其分族，将其类丑，以法则周公，用即命于周。是使之职事于鲁，以昭周公之明德。分之土田倍敦，祝、宗、卜、史，备物、典策，官司、彝器。因商奄之民，命以《伯禽》，而封于少皞之虚。分康叔以大路、少帛、綪茷、旃旌、大吕，殷民七族，陶氏、施氏、繁氏、锜氏、樊氏、饥氏、终葵氏;封畛土略，自武父以南，及圃田之北竟，取于有阎之土，以共王职。取于相土之东都，以会王之东蒐。聃季授土，陶叔授民，命以《康诰》，而封于殷虚。皆启以商政，疆以周索。分唐叔以大路，密须之鼓，阙巩，沽洗，怀姓九宗，职官五正。命以《唐诰》，而封于夏虚，启以夏政，疆以戎索。三者皆叔也，而有令德，故昭之以分物。不然，文、武、成康、之伯犹多，而不获是分也，唯不尚年也。管蔡启商，惎间王室。王于是乎杀管叔而蔡蔡叔，以车七乘，徒七十人。其子蔡仲，改行帅德，周公举之，以为己卿士。见诸王而命之以蔡，其命书云：&lsquo;王曰：胡!无若尔考之违王命也。&rsquo;若之何其使蔡先卫也?武王之母弟八人，周公为大宰，康叔为司寇，聃季为司空，五叔无官，岂尚年哉!曹，文之昭也;晋，武之穆也。曹为伯甸，非尚年也。今将尚之，是反先王也。晋文公为践土之盟，卫成公不在，夷叔，其母弟也，犹先蔡。其载书云：&lsquo;王若曰，晋重、鲁申、卫武、蔡甲午、郑捷、齐潘、宋王臣、莒期。&rsquo;藏在周府，可覆视也。吾子欲复文、武之略，而不正其德，将如之何?&rdquo;苌弘说，告刘子，与范献子谋之，乃长卫侯于盟。</p><p>　　到达皋鼬，准备把蔡国安排在卫国前面歃血。卫灵公派祝佗私下对苌弘说：&ldquo;在道路上听到，不知是否确实，听说把蔡国安排在卫国之前歃血，确实吗?&rdquo;苌弘说：&ldquo;确实。蔡叔，是康叔的兄长，把位次排在卫国之前，不也是可以的吗?&rdquo;祝佗说：&ldquo;用先王的标准来看，是尊重德行的。从前武王战胜商朝，成王平定天下，选择有明德的人分封，把他们作为保卫周朝的藩篱屏障。所以周公辅佐王室，以治理天下，诸侯也和周朝和睦相处。分赐给鲁公大路、大旂，夏后氏的璜玉，封父的良弓，还有殷朝的六个家族条氏、徐氏、萧氏、索氏、长勺氏、尾勺氏，让他们率领本宗各氏族，集合其余的小宗族，统治六族的奴隶，来服从周公的法制，由此归附周朝听取命令。这是让他为鲁国执行职务，以宣扬周公的明德。分赐给鲁国附庸小国，太祝、宗人、太卜、太史，服用器物、典籍简册、百官彝器，安抚商奄的百姓，用《伯禽》来告诫他们，而封在少皞的故城，分赐给康叔大路、少白、綪茷、旃旌、大吕，还有殷朝的七个家族，陶氏、施氏、繁氏、锜氏、樊氏、饥氏、终葵氏，封疆边界，从武父以南到达圃田北界，从有阎氏那里取得了土地，以执行王室任命的职务。取得了相土的东都，以协助天子在东方巡视。聃季授予土地，陶叔授予百姓，用《康诰》来告诫他，而封在殷朝的故城。鲁公和康叔都沿用商朝的政事，而按照周朝的制度来划定疆土。分赐给唐叔大路、密须的鼓、阙巩的甲、沽洗，还有怀姓的九个宗族，五正的职官，用《唐诰》来告诫他，而封在夏朝的故城。唐叔沿用夏朝的政事，用戎人的制度来划定疆土。这三个人都是天子的兄弟而有美好的德行，所以用分赐东西来为他们宣扬德行。不这样，文王、武王、成王、康王的兄长还很多，而没有得到这些赐予，就因为不是崇尚年龄。管叔、蔡叔引诱商人，策划侵犯王室。天子因此杀了管叔而放逐蔡叔，给了蔡叔七辆车子，七十个奴隶。蔡叔的儿子蔡仲改恶从善，周公提拔他，让他作为自己的卿士。让他拜见天子，天子命令他做了蔡侯。任命书说：&lsquo;天子说：胡，不要像你父亲那样违背天子的命令!&rsquo;怎么能让蔡国在卫国之前歃血呢?武王的同母兄弟八个人，周公做太宰，康叔做司寇，聃季做司空，其余五个叔父没有官职，难道是以年龄为主吗?曹国，是文王的后代。晋国，是武王的后代。曹国以伯爵作为甸服，并不是由于尊崇年龄。现在要尊崇它，这就是违反先王的遗制。晋文公召集践土的盟会，卫成公不在场，夷叔，是他的同母兄弟，尚且列在蔡国之前。盟书说：&lsquo;天子说：晋国的重、鲁国的申、卫国的武、蔡国的甲午、郑国的捷、齐国的潘、宋国的王臣、莒国的期。&rsquo;藏在成周的府库里，这是可以查看的。您想要恢复文王、武王的法度，而不端正自己的德行，您准备怎么办?&rdquo;苌弘很高兴，告诉了刘子，和范献子商量这件事，在结盟时就让卫侯在蔡侯之前歃血。</p><p>　　反自召陵，郑子大叔未至而卒。晋赵简子为之临，甚哀，曰：&ldquo;黄父之会，夫子语我九言，曰：&lsquo;无始乱，无怙富，无恃宠，无违同，无敖礼，无骄能，无复怒，无谋非德，无犯非义。&rsquo;&rdquo;</p><p>　　从召陵回国，郑国的子太叔没有回到国内就死了。晋国的赵简子吊丧号哭，很悲哀，说：&ldquo;黄父那次会见，他老人家对我说了九句话，说：&lsquo;不要发动祸乱，不要凭借富有，不要仗恃宠信，不要违背共同的意愿，不要傲视有礼的人，不要自负有才能，不要为同一事情再次发怒，不要谋划不合道德的事，不要触犯不合正义的事。&rsquo;&rdquo;</p><p>　　沈人不会于召陵，晋人使蔡伐之。夏，蔡灭沈。</p><p>　　沈国人不参加在召陵的会见，晋国人让蔡国人进攻沈国。夏季，蔡国灭亡了沈国。</p><p>　　秋，楚为沈故，围蔡。伍员为吴行人以谋楚。楚之杀郤宛也，伯氏之族出。伯州犁之孙嚭为吴大宰以谋楚。楚自昭王即位，无岁不有吴师。蔡侯因之，以其子乾与其大夫之子为质于吴。</p><p>　　秋季，楚国由于沈国被灭亡的缘故，包围了蔡国。伍员作为吴国的外交官，在策划对付楚国。当楚国杀死郤宛的时候，伯氏的族人逃往国外。伯州犁的孙子伯嚭担任了吴国的宰相，也在策划对付楚国。楚国自从昭王即位以后，没有一年不和吴国交战，蔡昭侯仗着这个，把他的儿了乾和一个大夫的儿子放在吴国作为人质。</p><p>　　冬，蔡侯、吴子、唐侯伐楚。舍舟于淮汭，自豫章与楚夹汉。左司马戌谓子常曰：&ldquo;子沿汉而与之上下，我悉方城外以毁其舟，还塞大隧、直辕、冥厄，子济汉而伐之，我自后击之，必大败之。&rdquo;既谋而行。武城黑谓子常曰：&ldquo;吴用木也，我用革也，不可久也。不如速战。&rdquo;史皇谓子常：&ldquo;楚人恶而好司马，若司马毁吴舟于淮，塞城口而入，是独克吴也。子必速战，不然不免。&rdquo;乃济汉而陈，自小别至于大别。三战，子常知不可，欲奔。史皇曰：&ldquo;安求其事，难而逃之，将何所入?子必死之，初罪必尽说。&rdquo;</p><p>　　冬季，蔡昭侯、吴王阖庐、唐成公联合发兵进攻楚国。他们把船停在淮河边上，从豫章进发，和楚军隔着汉水对峙。楚国司马沈尹戌对子常说：&ldquo;您沿着汉水和他们上下周旋，我带领方城山之外的全部人马来毁掉他们的船只，回来时再堵塞大隧、直辕、冥阨。这时，您渡过汉水而进攻，我从后面夹击，必定把他们打得大败。&rdquo;商量完了就出发。楚国武城黑对子常说：&ldquo;吴国人用木头制的战车，我们用皮革蒙的战车，天雨不能持久，不如速战速决。&rdquo;史皇对子常说：&ldquo;楚国人讨厌您而喜欢司马。如果沈司马在淮河边上毁掉了吴国的船，堵塞了城口而回来，这是他一个人独享战胜吴军的功劳。您一定要速战速决。不这样，就不能免于祸难。&rdquo;于是就渡过汉水摆开阵势。从小别山直到大别山。同吴军打了三仗，子常知道不行，想逃走。史皇说：&ldquo;平平安安，您争着当权;国家有了祸难就逃避，你打算到哪里去?您一定要拼命打这一仗，以前的罪过必然可以全部免除。&rdquo;</p><p>　　十一月庚午，二师陈于柏举。阖庐之弟夫槩王，晨请于阖庐曰：&ldquo;楚瓦不仁，其臣莫有死志，先伐之，其卒必奔。而后大师继之，必克。&rdquo;弗许。夫槩王曰：&ldquo;所谓&lsquo;臣义而行，不待命&rsquo;者，其此之谓也。今日我死，楚可入也。&rdquo;以其属五千，先击子常之卒。子常之卒奔，楚师乱，吴师大败之。子常奔郑。史皇以其乘广死。吴従楚师，及清发，将击之。夫槩王曰：&ldquo;困兽犹斗，况人乎?若知不免而致死，必败我。若使先济者知免，后者慕之，蔑有斗心矣。半济而后可击也。&rdquo;従之。又败之。楚人为食，吴人及之，奔。食而従之，败诸雍澨五战及郢。</p><p>　　十一月十八日，吴、楚两军在柏举摆开阵势。吴王阖庐的弟弟夫槩王早晨请示阖庐说：&ldquo;楚国的令尹囊瓦不仁，他的部下没有死战的决心。我们抢先进攻，他们的士兵必定奔逃，然后大部队跟上去，必然得胜。&rdquo;阖庐不答应。夫概王说：&ldquo;所谓&lsquo;臣下合于道义就去做，不必等待命令&rsquo;，说的就是这个吧!今天我拼命作战，就可以攻进郢都了。&rdquo;于是，夫槩王带着他的部下五千人，抢先攻打子常的队伍，子常的士兵奔逃，楚军乱了阵脚，吴军大败楚军。子常逃亡到郑国。史皇带着子常的兵车战死。吴军追赶楚军，到达清发，准备发动攻击。夫槩王说：&ldquo;被围困的野兽还要争斗一番，何况人呢?如果明知不免一死而同我们拼命决战，必定会打败我们。如果让先渡过河的楚军知道一过河就可以逃脱，后边的人羡慕先渡河的，楚军就没有斗志了。渡过一半才可以攻击。&rdquo;照这样做，又一次打败楚军。楚军做饭，吴军又赶到了，楚军奔逃。吴军吃完楚军做的饭，又继续追击，在雍澨打败了楚军。经过五次战斗，吴军到达楚国的郢都。</p><p>　　己卯，楚子取其妹季羋畀我以出，涉睢。鍼尹固与王同舟，王使执燧象以奔吴师。</p><p>　　十一月二十八日，楚王带了他妹妹季羋畀我逃出郢都，徒步渡过睢水。鍼尹固和楚王同船，楚昭王让鍼尹固迫使尾巴上点火的大象冲入吴军中。</p><p>　　庚辰，吴入郢，以班处宫。子山处令尹之宫，夫槩王欲攻之，惧而去之，夫槩王入之。</p><p>　　二十九日，吴军进入郢都，按照上下次序分别住在楚国宫室里。吴王阖庐的儿子子山住进了令尹府，夫槩王想要攻打他，子山害怕，离开了，夫槩王就住进了令尹府。</p><p>　　左司马戌及息而还，败吴师于雍澨，伤。初，司马臣阖庐，故耻为禽焉。谓其臣曰：&ldquo;谁能免吾首?&rdquo;吴句卑曰：&ldquo;臣贱可乎?&rdquo;司马曰：&ldquo;我实失子，可哉!&rdquo;三战皆伤，曰：&ldquo;吾不用也已。&rdquo;句卑布裳，刭而裹之，藏其身而以其首免。</p><p>　　左司马沈尹戌到达息地就往回退兵，在雍澨打败吴军，负了伤。当初，左司马曾经做过阖庐的臣下，所以把被吴军俘虏看成羞耻，对他的部下说：&ldquo;谁能够不让吴国人得到我的脑袋?&rdquo;吴国人句卑说：&ldquo;下臣卑贱，可以担当这任务吗?&rdquo;司马说：&ldquo;我过去竟然没重视您，您行啊!&rdquo;司马三次战斗都负了伤，说：&ldquo;我不中用了。&rdquo;句卑展开裙子，割下沈司马的脑袋包裹起来，藏好尸体，便带着沈尹戌的头逃走了。</p><p>　　楚子涉雎，济江，入于云中。王寝，盗攻之，以戈击王。王孙由于以背受之。中肩。王奔郧，钟建负季羋以従，由于徐苏而従。郧公辛之弟怀将弑王，曰：&ldquo;平王杀吾父，我杀其子，不亦可乎?&rdquo;辛曰：&ldquo;君讨臣，谁敢仇之?君命，天也，若死天命，将谁仇?《诗》曰：&lsquo;柔亦不茹，刚亦不吐，不侮矜寡，不畏强御。&rsquo;唯仁者能之。违强陵弱，非勇也。乘人之约，非仁也。灭宗废祀，非孝也。动无令名，非知也。必犯是，余将杀女。&rdquo;斗辛与其弟巢以王奔随。吴人従之，谓随人曰：&ldquo;周之子孙在汉川者，楚实尽之。天诱其衷，致罚于楚，而君又窜之。周室何罪?君若顾报周室，施及寡人，以奖天衷，君之惠也。汉阳之田，君实有之。&rdquo;楚子在公宫之北，吴人在其南。子期似王，逃王，而己为王，曰：&ldquo;以我与之，王必免。&rdquo;随人卜与之，不吉。乃辞吴曰：&ldquo;以随之辟小而密迩于楚，楚实存之，世有盟誓，至于今未改。若难而弃之，何以事君?执事之患，不唯一人。若鸠楚竟，敢不听命。&rdquo;吴人乃退。鑢金初官于子期氏，实与随人要言。王使见，辞，曰：&ldquo;不敢以约为利。&rdquo;王割子期之心，以与随人盟。</p><p>　　楚昭王渡过睢水，渡过长江，进入云梦泽。楚昭王在睡觉，强盗加以袭击，用戈刺击楚昭王，王孙由于用背去挡，击中了肩膀。楚昭王逃到郧地，钟建背着季羋跟随着。王孙由于慢慢苏醒过来以后，也跟上去。郧公辛的弟弟怀准备杀死楚昭王，说：&ldquo;平王杀了我父亲，我杀死他的儿子，不也是应该的吗?&rdquo;辛说：&ldquo;国君讨伐臣下，谁敢仇恨他?国君的命令，代表上天的意志。如果死于天意，您还要仇恨谁?《诗》说，&lsquo;软的不吞下，硬的不吐掉。不欺鳏寡，不畏强暴&rsquo;，这只有仁爱的人才能这样。逃避强暴，欺凌弱小，这不是勇;乘人之危，这不是仁;灭亡宗族，废弃祭祀，这不是孝;举动没有正当的名义，这不是明智。你要是一定这样做，我就先杀死你。&rdquo;鬬辛就和他的弟弟巢护卫着楚昭王逃亡到随国。吴国人追赶楚昭王，吴王派人对随国国君说：&ldquo;周朝的子孙封在汉水一带的，楚国全都灭了他们。上天的意志，降罚于楚国，而您又把楚君藏匿起来。周室有什么罪?您如果报答周室的恩惠，波及于寡人，来完成天意，这是您的恩惠，汉水北边的土地，您就可以享有。&rdquo;楚王住在随国宫殿的北面，吴军在随国宫殿的南面。子期长得像楚昭王，他逃到楚昭王那里，穿上楚昭王的服饰，说：&ldquo;把我交给吴军，君王一定可以脱险。&rdquo;随国人为交出子期占卜吉凶，不吉利，就辞谢吴国说：&ldquo;以随国的偏僻狭小而紧挨着楚国，楚国确实保全了我们。随、楚世世代代都有盟誓，到今天没有改变。如果有了危难而抛弃他们，又怎么能事奉君王?执事所担心的并不在于昭王这一个人，如果对楚国境内加以安抚，我国怎敢不听您的命令?&rdquo;吴军就撤退了。鑢金当初在子期氏那里做家臣，曾经和随国人有过约定不要把楚昭王交给吴国人。楚昭王让他进见随君订盟，他辞谢，说：&ldquo;不敢因为君王处于困难而谋求私利。&rdquo;楚昭王割破子期的胸口和随国人盟誓。</p><p>　　初，伍员与申包胥友。其亡也，谓申包胥曰：&ldquo;我必复楚国。&rdquo;申包胥曰：&ldquo;勉之!子能复之，我必能兴之。&rdquo;及昭王在随，申包胥如秦乞师，曰：&ldquo;吴为封豕、长蛇，以荐食上国，虐始于楚。寡君失守社稷，越在草莽。使下臣告急，曰：&lsquo;夷德无厌，若邻于君，疆埸之患也。逮吴之未定，君其取分焉。若楚之遂亡，君之土也。若以君灵抚之，世以事君。&rsquo;&rdquo;秦伯使辞焉，曰：&ldquo;寡人闻命矣。子姑就馆，将图而告。&rdquo;对曰：&ldquo;寡君越在草莽，未获所伏。下臣何敢即安?&rdquo;立，依于庭墙而哭，日夜不绝声，勺饮不入口七日。秦哀公为之赋《无衣》，九顿首而坐，秦师乃出。</p><p>　　当初，伍员和申包胥是朋友。伍员逃亡的时候，对申包胥说：&ldquo;我一定要颠覆楚国。&rdquo;申包胥说：&ldquo;尽力干吧!您能颠覆楚国，我一定能复兴楚国。&rdquo;等到楚昭王在随国避难，申包胥就到秦国去请求出兵，说：&ldquo;吴国就是大猪、长蛇，一再吞食中原国家，为害从楚国开始。寡君失守国家，远在杂草丛林之中，使下臣报告急难，说：&lsquo;夷人的本性是贪得无厌，如果吴国成为君王的邻国，这是边境的祸患。乘着吴国没有安定下来，君王可以平分楚国。如果楚国就此灭亡，那就是君王的土地了。如果仰仗君王的威福派兵镇抚楚国，楚国将世世代代事奉君王。&rsquo;&rdquo;秦哀公辞谢申包胥，说：&ldquo;我知道您的意见了，您姑且到宾馆休息，我们要商量一下再答复您。&rdquo;申包胥回答说：&ldquo;寡君逃亡到杂草丛林之中，还没有得到安身的地方，下臣哪敢去休息呢?&rdquo;申包胥靠着院墙站着嚎陶大哭，日夜哭声不断，七天不喝一口水。秦哀公大为感动，赋了《无衣》这首诗。申包胥叩头九次，然后坐下。秦军于是出动。</p><p>　　定公五年</p><p>　　五年：春，王三月辛亥朔，日有食之。夏，归粟于蔡。于越入吴。六月丙申，季孙意如卒。秋七月壬子，叔孙不敢卒。冬，晋士鞅帅师围鲜虞。</p><p>　　鲁定公五年春三月初一日，发生日食。夏天，鲁国送粮食给蔡国。越国进入是国。六月十七日，季孙意如死了。秋七月初四日，叔孙不敢死了。冬天，晋国的范献子领兵包围鲜虞。</p><p>　　五年春，王人杀子朝于楚。</p><p>　　五年春季，成周人在楚国杀死了王子朝。</p><p>　　夏，归粟于蔡，以周亟，矜无资。</p><p>　　夏季，鲁国把粮食送到蔡国，用来救济急难，怜悯他们没有粮食。</p><p>　　越入吴，吴在楚也。</p><p>　　越国人进入吴国，这是由于吴国人正侵入楚国。</p><p>　　六月，季平子行东野，还，未至，丙申，卒于房。阳虎将以与玖玻倭夯掣ビ耄唬&ldquo;改步改玉。&rdquo;阳虎欲逐之，告公山不狃。不狃曰：&ldquo;彼为君也，子何怨焉?&rdquo;既葬，桓子行东野，及费。子泄为费宰，逆劳于郊，桓子敬之。劳仲梁怀，仲梁怀弗敬。子泄怒，谓阳虎：&ldquo;子行之乎?&rdquo;</p><p>　　六月，季平子巡视东野，回来，没有到达，十七日，死在房地。阳虎准备用美玉随葬，仲梁怀不给，说：&ldquo;步子改变了，美玉也要跟着改变。&rdquo;阳虎想要赶走他，告诉公山不狃。不狃说：&ldquo;他是为着国君，您有什么怨恨的呢?&rdquo;安葬以后，桓子巡视东野，到达费地。子泄做费地宰，在郊外迎接慰劳，桓子对他表示尊敬。慰劳仲梁怀，仲梁怀对他却不表示恭敬。子泄发怒，对阳虎说：&ldquo;您要把他赶走吗?&rdquo;</p><p>　　申包胥以秦师至，秦子蒲、子虎帅车五百乘以救楚。子蒲曰：&ldquo;吾未知吴道。&rdquo;使楚人先与吴人战，而自稷会之，大败夫槩王于沂。吴人获薳射于柏举，其子帅奔徒以従子西，败吴师于军祥。</p><p>　　申包胥带着秦军到达，秦国的子蒲、子虎率领战车五百辆以救援楚国。子蒲说：&ldquo;我不知道吴军的战术。&rdquo;让楚军先和吴军作战，秦军在稷地和吴军会合，在沂地大败夫概王。吴国人在柏举俘虏了薳射，薳射的儿子率领溃逃的士兵跟随子西，在军祥地方打败了吴军。</p><p>　　秋七月，子期、子蒲灭唐。九月，夫槩王归，自立也。以与王战而败，奔楚，为堂溪氏。</p><p>　　秋季，七月，子期、子蒲灭亡唐国。九月，夫槩王回国，自立为王，因为和吴王阖庐作战，被打败，逃亡到楚国，就是后来的棠溪氏。</p><p>　　吴师败楚师于雍澨，秦师又败吴师。吴师居麇，子期将焚之，子西曰：&ldquo;父兄亲暴骨焉，不能收，又焚之，不可。&rdquo;子期曰：&ldquo;国亡矣!死者若有知也，可以歆旧祀，岂惮焚之?&rdquo;焚之，而又战，吴师败。又战于公婿之溪，吴师大败，吴子乃归。囚闉舆罢，闉舆罢请先，遂逃归。叶公诸梁之弟后臧従其母于吴，不待而归。叶公终不正视。</p><p>　　吴军在雍澨打败楚军，秦军又打败了吴军。吴军驻扎在麇地，子期准备用火攻打吴军，子西说：&ldquo;父兄亲戚的尸骨暴露在那里，不能收敛又要烧掉，不行。&rdquo;子期说：&ldquo;国家将要灭亡了!死去的人如果有知觉，国家复兴他们就可以享有以往的祭祀了，哪里还怕烧掉尸骨?&rdquo;楚军放火焚烧吴军，又接着进攻，吴军败退，又在公婿之溪作战，吴军大败，吴王就回国去了。吴军俘虏了闉舆罢。闉舆罢请求先行到吴国，就乘机逃回了楚国。叶公诸梁的弟弟后臧与他母亲在吴国，后来后臧抛弃了他的母亲回到楚国。叶公见后臧不仁不孝，就一直不用正眼看他。</p><p>　　乙亥，阳虎囚季桓子及公父文伯，而逐仲梁怀。冬十月丁亥，杀公何藐。己丑，盟桓子于稷门之内。庚寅，大诅，逐公父歜及秦遄，皆奔齐。</p><p>　　九月二十八日，阳虎囚禁了季桓子和公父文伯，并驱逐了仲梁怀。冬季，十月初十日，杀了公何藐。十二日，与桓子在稷门里边盟誓。十三日，举行大的诅咒，驱逐了公父文伯和秦遄，两个人都逃亡到齐国。</p><p>　　楚子入于郢。初，斗辛闻吴人之争宫也，曰：&ldquo;吾闻之：&lsquo;不让则不和，不和不可以远征。&rsquo;吴争于楚，必有乱。有乱则必归，焉能定楚?&rdquo;</p><p>　　楚昭王进入郢都。当初，鬬辛听说吴军将帅争住楚国宫室，说：&ldquo;我听说：&lsquo;不谦让就会不和睦，不和睦就不能远征。&rsquo;吴国人在楚国争夺，必定会发生动乱，发生动乱，就必定会撤军回国，哪里能平定楚国呢?&rdquo;</p><p>　　王之奔随也，将涉于成臼，蓝尹亹涉其帑，不与王舟。及宁，王欲杀之。子西曰：&ldquo;子常唯思旧怨以败，君何效焉?&rdquo;王曰：&ldquo;善。使复其所，吾以志前恶。&rdquo;王赏斗辛、王孙由于、王孙圉、钟建、斗巢、申包胥、王孙贾、宋木、斗怀。子西曰：&ldquo;请舍怀也。&rdquo;王曰：&ldquo;大德灭小怨，道也。&rdquo;申包胥曰：&ldquo;吾为君也，非为身也。君既定矣，又何求?且吾尤子旗，其又为诸?&rdquo;遂逃赏。王将嫁季羋，季羋辞曰：&ldquo;所以为女子，远丈夫也。钟建负我矣。&rdquo;以妻钟建，以为乐尹。</p><p>　　楚昭王逃亡到随国的时候，要在成臼渡河，蓝尹亹用船把他妻子儿子先渡过河，不把船给楚昭王用，等到楚国安定以后，楚昭王要杀他。子西说：&ldquo;当初子常就因为记挂着过去的怨恨而失败，君王为什么学他呢?&rdquo;楚昭王说：&ldquo;好，让蓝尹亹官复原职，我用这件事来记住以往的过失。&rdquo;楚昭王赏赐鬬辛、王孙由于、王孙圉、钟建、鬬巢、申包胥、王孙贾、宋木、鬬怀。子西说：&ldquo;请您不要赏赐鬬怀!&rdquo;楚昭王说：&ldquo;大德消除了小怨，这是合于正道的。&rdquo;申包胥说：&ldquo;我是为了国君，不是为了自己。国君已经安定了，我还追求什么?而且我也恨子旗，难道又要去学子旗贪得无厌吗?&rdquo;于是申包胥就逃避了楚王的赏赐。楚昭王准备把季羋出嫁，季羋辞谢说：&ldquo;作为女人，就是要远离男人。可是钟建已经背过我了。&rdquo;楚昭王把她嫁给钟建，封钟建担任乐尹。</p><p>　　王之在随也，子西为王舆服以保路，国于脾泄。闻王所在，而后従王。王使由于城麇，复命，子西问高厚焉，弗知。子西曰：&ldquo;不能，如辞。城不知高厚，小大何知?&rdquo;对曰：&ldquo;固辞不能，子使余也。人各有能有不能。王遇盗于云中，余受其戈，其所犹在。&rdquo;袒而示之背，曰：&ldquo;此余所能也。脾泄之事，余亦弗能也。&rdquo;</p><p>　　楚昭王在随国的时候，子西仿制了楚昭王的车子和服饰来收集和保护溃散的人，在脾泄建立了国都以此安定人心。听到了楚昭王的下落，然后赶去。楚昭王派王孙由于在麇地筑城，王孙由于回来复命。子西问起城墙的高度厚度，王孙由于不知道。子西说：&ldquo;你如果干不了，就应当推辞，不知道城墙的高度、厚度和城的大小，那还知道什么?&rdquo;王孙由于回答说：&ldquo;我坚决推辞，说干不了，是您让我去做了。人人都有干得了的事，也有干不了的事。君王在云梦泽碰上强盗，我挡住强盗的戈，伤处还在这里!&rdquo;王孙由于脱去衣服把背部给子西看，说：&ldquo;这是我干得了的。像在脾泄建立楚王行都的事情，我是干不了的。&rdquo;</p><p>　　晋士鞅围鲜虞，报观虎之役也。</p><p>　　晋国的士鞅包围鲜虞，是为了报复观虎被俘的那次战役。</p><p>　　定公六年</p><p>　　六年：春，王正月癸亥，郑游速帅师灭许，以许男斯归。二月，公侵郑。公至自侵郑。夏，季孙斯、仲孙何忌如晋。秋，晋人执宋行人乐祁犁。冬，城中城。季孙斯、仲孙忌帅师围郓。</p><p>　　鲁定公六年春天，周历正月十八日，郑国的游速率军队灭亡了许国，带了许国国君斯回国。二月，鲁定公偷袭郑国。定公偷袭郑国回到鲁国。夏天，季桓子、孟懿子前往晋国。秋天，晋国人拘捕了宋国外交官乐祁犁。冬天，在内城修筑城墙，。季桓子、孟懿子领兵包围郓地。</p><p>　　六年春，郑灭许，因楚败也。</p><p>　　六年春季，郑国灭亡了许国，这是由于楚国战败，不能救援。</p><p>　　二月，公侵郑，取匡，为晋讨郑之伐胥靡也。往不假道于卫;及还，阳虎使季、孟自南门入，出自东门，舍于豚泽。卫侯怒，使弥子瑕追之。公叔文子老矣，辇而如公，曰：&ldquo;尤人而效之，非礼也。昭公之难，君将以文之舒鼎，成之昭兆，定之鞶鉴，苟可以纳之，择用一焉。公子与二三臣之子，诸侯苟忧之，将以为之质。此群臣之所闻也。今将以小忿蒙旧德，无乃不可乎!大姒之子，唯周公、康叔为相睦也。而效小人以弃之，不亦诬乎!天将多阳虎之罪以毙之，君姑待之，若何?&rdquo;乃止。</p><p>　　二月，定公发兵侵袭郑国，夺取匡地，这是为晋国去讨伐郑国的攻打胥靡。去的时候不向卫国借路;等到回来，阳虎让季桓子、孟献子从卫国国都的南门进入，从东门出去，住在豚泽。卫灵公发怒，派弥子瑕追赶他们。公叔文子已经告老退休了，坐了人拉的车子去进见卫灵公，说：&ldquo;怨恨别人而效法他，这是不符合礼的。鲁昭公遭遇危险的时候，君王准备用文公的舒鼎、成公的宝龟、定公的鞶鉴作为赏赐，如果有人能送回鲁昭公，对这些宝物就可以任意选用一件。君王的儿子和几位臣下的儿子，诸侯如果为鲁昭公操心，就可以把他们送去作为人质。这是下臣们所听到的。现在将要用小小的愤恨掩盖过去的恩德，恐怕不可以吧!太姒的儿子，惟有周公、康叔是互相和睦的，而现在要效法小人而丢掉和睦，不是受骗吗?上天将要让阳虎的罪过增多而使他灭亡，君王姑且等着，怎么样?&rdquo;卫灵公就停止出兵。</p><p>　　夏，季桓子如晋，献郑俘也。阳虎强使孟懿子往报夫人之币。晋人兼享之。孟孙立于房外，谓范献子曰：&ldquo;阳虎若不能居鲁，而息肩于晋，所不以为中军司马者，有如先君!&rdquo;献子曰：&ldquo;寡君有官，将使其人。鞅何知焉?&rdquo;献子谓简子曰：&ldquo;鲁人患阳虎矣，孟孙知其衅，以为必适晋，故强为之请，以取入焉。&rdquo;</p><p>　　夏季，季桓子去到晋国，这是为了奉献郑国的俘虏。阳虎强派孟懿子前去向晋夫人回送财礼。晋国人同时设享礼招待他们。孟孙站在房外，对范献子说：&ldquo;阳虎如果在鲁国住不下去，卸除职任而来晋国，晋国不让他做中军司马，有先君在上!&rdquo;范献子说：&ldquo;寡君设置官职，将要选择适当的人选，鞅知道什么?&rdquo;范献子对赵简子说：&ldquo;鲁国人讨厌阳虎了。孟孙看到了这预兆，认为阳虎一定会来晋国，所以竭力为他请求，以期求得禄位而进入晋国。&rdquo;</p><p>　　四月己丑，吴大子终累败楚舟师，获潘子臣、小惟子及大夫七人。楚国大惕，惧亡。子期又以陵师败于繁扬。令尹子西喜曰：&ldquo;乃今可为矣。&rdquo;于是乎迁郢于郤，而改纪其政，以定楚国。</p><p>　　四月十五日，吴国的太子终累打败楚国的水军，俘虏了潘子臣、小惟子和七个大夫。楚国大为恐惧，害怕灭亡。子期又带着陆军在繁扬被战败。令尹子西高兴地说：&ldquo;现在可以治理了。&rdquo;从这时开始把郢都迁到鄀地，改革政治，来安定楚国。</p><p>　　周儋翩率王子朝之徒，因郑人将以作乱于周。郑于是乎伐冯、滑、胥靡、负黍、狐人、阙外。六月，晋阎没戍周，且城胥靡。</p><p>　　成周的儋翩率领王子朝的部下依仗郑国人，准备在成周发动叛乱，郑国在这时攻打冯地、滑地、胥靡、负黍、狐人、阙外。六月，晋国的阎没到成周戌守，并且在胥靡筑城。</p><p>　　秋八月，宋乐祁言于景公曰：&ldquo;诸侯唯我事晋，今使不往，晋其憾矣。&rdquo;乐祁告其宰陈寅。陈寅曰：&ldquo;必使子往。&rdquo;他日，公谓乐祁曰：&ldquo;唯寡人说子之言，子必往。&rdquo;陈寅曰：&ldquo;子立后而行，吾室亦不亡，唯君亦以我为知难而行也。&rdquo;见溷而行。赵简子逆，而饮之酒于绵上，献杨楯六十于简子。陈寅曰：&ldquo;昔吾主范氏，今子主赵氏，又有纳焉。以杨楯贾祸，弗可为也已。然子死晋国，子孙必得志于宋。&rdquo;范献子言于晋侯曰：&ldquo;以君命越疆而使，未致使而私饮酒，不敬二君，不可不讨也。&rdquo;乃执乐祁。</p><p>　　秋季，八月，宋国的乐祁对宋景公说：&ldquo;诸侯中间惟有我们事奉晋国，现在使者不去，晋国恐怕要怨恨我们了。&rdquo;乐祁把话告诉了他的宰臣陈寅。陈寅说：&ldquo;一定会让您去。&rdquo;过了些时候，宋景公对乐祁说：&ldquo;唯有寡人对您的话感到高兴，您一定得去!&rdquo;陈寅说：&ldquo;您立了继承人再动身，我们家也不会灭亡，希望国君也认为我们是明知困难才去的。&rdquo;乐祁就让溷拜见了宋景公才动身。赵简子迎接乐祁，和他在绵上喝酒，乐祁奉献六十面杨木盾牌给赵简子。陈寅说：&ldquo;从前我们事奉范氏，现在您事奉赵氏，又有进奉的东西，用杨木盾牌招来祸患，设法办了。然而由于您出使晋国而死，子孙必然在宋国得志。&rdquo;范献子对晋定公说：&ldquo;由于国君的命令越过别国而出使，没有正式报告使命而私自饮酒，不尊敬两国国君，不能不加以讨伐。&rdquo;于是晋国就逮捕了乐祁。</p><p>　　阳虎又盟公及三桓于周社，盟国人于亳社，诅于五父之衢。</p><p>　　阳虎又和鲁定公与三桓在周社盟誓，和国内的人们在亳社盟誓，在五父之衢诅咒。</p><p>　　冬，十二月，天王处于姑莸，辟儋翩之乱也。</p><p>　　冬季，十二月，周敬王住在姑莸，这是为了逃避儋翩的祸乱。</p><p>　　定公七年</p><p>　　七年：春，王正月。夏四月。秋，齐侯、郑伯盟于咸。齐人执卫行人北宫结以侵卫。齐侯、卫侯盟于沙。大雩。齐国夏帅师伐我西鄙。九月，大雩。冬十月。</p><p>　　鲁定公七年春天，周历正月。夏四月。秋天，齐景公、郑献公在咸地会盟。齐国人拘捕卫国外交官北宫结而侵袭卫国。齐景公、卫灵公在沙地会盟。举行求雨大祭。齐国的国夏率军队攻打我鲁国西部边城。九月，举行求雨大祭。冬十月。</p><p>　　七年春二月，周儋翩入于仪栗以叛。</p><p>　　七年春季，二月，周朝的儋翩进入仪栗而叛变。</p><p>　　齐人归郓、阳关，阳虎居之以为政。</p><p>　　齐国人归还郓地、阳关，阳虎住在那里主持政事。</p><p>　　夏四月，单武公、刘桓公败尹氏于穷谷。</p><p>　　夏季，四月，单武公、刘桓公在穷谷打败了尹氏。</p><p>　　秋，齐侯、郑伯盟于咸，征会于卫。卫侯欲叛晋，诸大夫不可。使北宫结如齐，而私于齐侯曰：&ldquo;执结以侵我。&rdquo;齐侯従之，乃盟于琐。</p><p>　　秋季，齐景公、郑献公在咸地结盟，在卫国召集诸侯会见。卫灵公想要背叛晋国，大夫们认为不行。卫灵公派北宫结去到齐国，私下告诉齐景公说：&ldquo;把结抓起来，侵袭我国。&rdquo;齐景公听从了他的话，就在琐地结盟。</p><p>　　齐国夏伐我。阳虎御季桓子，公敛处父御孟懿子，将宵军齐师。齐师闻之，堕，伏而待之。处父曰：&ldquo;虎不图祸，而必死。&rdquo;苫夷曰：&ldquo;虎陷二子于难，不待有司，余必杀女。&rdquo;虎惧，乃还，不败。</p><p>　　齐国国夏进攻我国。阳虎为季桓子驾御战车，公敛处父为孟懿子驾御战车，准备夜里袭击齐军。齐军听到这个消息，假装没有防备，设下埋伏等待鲁军。公敛处父说：&ldquo;阳虎你不考虑到这样做会引起祸患，你一定会死。&rdquo;苫夷说：&ldquo;阳虎你如果使他们两位陷入祸难，不等军法官的判决，我一定杀了你。&rdquo;阳虎害怕，就撤兵，才没有招致失败。</p><p>　　冬十一月戊午，单子、刘子逆王于庆氏。晋籍秦送王。己巳，王入于王城，馆于公族党氏，而后朝于庄宫。</p><p>　　冬季，十一月二十三日，单子、刘子在庆氏那里迎接周敬王。晋国的籍秦护送周敬王。十二月初五日，周敬王进入王城，住在公族党氏家里，然后到庄王庙朝拜。</p><p>　　定公八年</p><p>　　八年：春，王正月，公侵齐。公至自侵齐。二月，公侵齐。三月，公至自侵齐。曹伯露卒。夏，齐国夏帅师伐我西鄙。公会晋师于瓦。公至自瓦。秋七月戊辰，陈侯柳卒。晋士鞅帅师侵郑，遂侵卫。葬曹靖公。九月，葬陈怀公。季孙斯、仲孙何忌帅师侵卫。冬，卫侯、郑伯盟于曲濮。従祀先公。盗窃宝玉、大弓。</p><p>　　鲁定公八年春天，周历正月，定公侵袭齐国。定公侵袭齐国回到鲁国。二月，定公再次侵袭齐国。三月，定公侵袭归来。曹靖公死了。夏天，齐国的国夏领兵攻打我鲁国西部边城。定公在瓦地会见晋国军队。定公从瓦地回到国内。秋七月初七日，陈怀公柳死了。晋国的范献子率军队偷袭郑国，随即侵袭卫国。安葬曹靖公。九月，安葬陈怀公。季桓子、孟懿子领兵侵袭卫国。冬天，卫灵公、郑献公在曲濮结盟。阳虎等按次序祭祀先公。盗贼偷走了宝玉、大弓。</p><p>　　八年春，王正月，公侵齐，门于阳州。士皆坐列，曰：&ldquo;颜高之弓六钧。&rdquo;皆取而传观之。阳州人出，颜高夺人弱弓，籍丘子鉏击之，与一人俱毙。偃，且射子鉏，中颊，殪。颜息射人中眉，退曰：&ldquo;我无勇，吾志其目也。&rdquo;师退，冉猛伪伤足而先。其兄会乃呼曰：&ldquo;猛也，殿!&rdquo;</p><p>　　八年春季，周王朝历法的正月，鲁定公发兵入侵齐国，攻打阳州的城门。士兵们都排成行列坐着，说：&ldquo;颜高的硬弓有一百八十斤呢!&rdquo;大家都拿来传看。阳州人出战，颜高把别人的软弓抢过来准备射箭，籍丘子鉏击打颜高，颜高和另外一个人都被击倒在地上。颜高倒在地上，向子鉏射了一箭，射中他的脸颊，把他射死了。颜息射人射中眉毛，退下来说：&ldquo;我没有本事，我本来是想射他的眼睛。&rdquo;军队撤退，冉猛假装脚上受伤而走在前面，他的哥哥冉会就大喊说：&ldquo;猛啊，到后面去吧!&rdquo;</p><p>　　二月己丑，单子伐谷城，刘子伐仪栗。辛卯，单子伐简城，刘子伐盂，以定王室。</p><p>　　三月二十六日，单武公发兵进攻谷城，刘桓公发兵进攻仪栗，三月二十八日，单武公发兵进攻简城，刘桓公发兵进攻盂地，以安定王室。</p><p>　　赵鞅言于晋侯曰：&ldquo;诸侯唯宋事晋，好逆其使，犹惧不至。今又执之，是绝诸侯也。&rdquo;将归乐祁。士鞅曰：&ldquo;三年止之，无故而归之，宋必，叛晋。&rdquo;献子私谓子梁曰：&ldquo;寡君惧不得事宋君，是以止子。子姑使溷代子。&rdquo;子梁以告陈寅，陈寅曰：&ldquo;宋将叛晋是弃溷也，不如侍之。&rdquo;乐祁归，卒于大行。士鞅曰：&ldquo;宋必叛，不如止其尸以求成焉。&rdquo;乃止诸州。</p><p>　　赵鞅对晋定公说：&ldquo;诸侯之中惟有宋国事奉晋国，好好迎接他们的使者，还恐怕不来，现在又逮捕了他们的使者，这样将会使自己继绝与诸侯的关系。&rdquo;准备放回乐祁，士鞅说：&ldquo;扣留了他三年，无缘无故又把他放回去，宋国必然背叛晋国。&rdquo;士鞅私下对乐祁说：&ldquo;寡君害怕不能事奉宋君，因此没有让您回去，您姑且让溷来代替您。&rdquo;乐祁把话告诉陈寅。陈寅说：&ldquo;宋国将要背叛晋国，这是丢弃溷，乐祁不如等一下。&rdquo;乐祁动身回去，死在太行。士鞅说：&ldquo;宋国必定背叛，不如留下他的尸体来求和。&rdquo;于是就把尸体留在州地。</p><p>　　公侵齐，攻廪丘之郛。主人焚冲，或濡马褐以救之，遂毁之。主人出，师奔。阳虎伪不见冉猛者，曰：&ldquo;猛在此，必败。&rdquo;猛逐之，顾而无继，伪颠。虎曰：&ldquo;尽客气也。&rdquo;苫越生子，将待事而名之。阳州之役获焉，名之曰阳州。</p><p>　　鲁定公入侵齐国，攻打廪丘外城。廪丘守将放火焚烧冲城的战车，有人把麻布短衣沾湿了灭火，就攻破了外城。守将出战，鲁军奔逃。阳虎假装没有看见冉猛的样子，说：&ldquo;冉猛要在这里，一定能打败他们。&rdquo;冉猛追逐廪丘人，看到后面没有人跟上来，就假装从车上掉下来。阳虎说：&ldquo;都是言不由衷。&rdquo;苫越生了儿子，准备等到有了大事再来命名。阳州这一役俘虏了敌人，就把儿子命名为阳州。</p><p>　　夏，齐国夏、高张伐我西鄙。晋士鞅、赵鞅、荀寅救我。公会晋师于瓦。范献子执羔，赵简子、中行文子皆执雁。鲁于是始尚羔。</p><p>　　夏季，齐国的国夏、高张进攻我国西部边境。晋国的士鞅、赵鞅、荀寅救援我国。鲁国在瓦地会见晋军，士鞅手拿小羔，赵鞅、荀寅都手拿大雁作为礼物。鲁国从这时开始就以羔羊为贵重礼物。</p><p>　　晋师将盟卫侯于鄟泽。赵简子曰：&ldquo;群臣谁敢盟卫君者?&rdquo;涉佗、成何曰：&ldquo;我能盟之。&rdquo;卫人请执牛耳。成何曰：&ldquo;卫，吾温、原也，焉得视诸侯?&rdquo;将歃，涉佗捘卫侯之手，及捥。卫侯怒，王孙贾趋进，曰：&ldquo;盟以信礼也。有如卫君，其敢不唯礼是事，而受此盟也。&rdquo;</p><p>　　晋军将要和卫灵公在鄟泽结盟，赵简子说：&ldquo;臣下们有谁敢和卫国国君结盟?&rdquo;涉佗、成何说：&ldquo;我们能和他结盟。&rdquo;卫国人请他们两人执牛耳。成何说：&ldquo;卫国，不过和我国温地、原地差不多，哪里能和诸侯相比?&rdquo;将要歃血，涉佗推开卫灵公的手，血顺着淌到手腕上。卫灵公发怒，王孙贾快步走进，说：&ldquo;结盟是用来伸张礼仪的，就像卫国国君所做的那样，难道敢不奉行礼仪而接受这个盟约?&rdquo;</p><p>　　卫侯欲叛晋，而患诸大夫。王孙贾使次于郊，大夫问故。公以晋诟语之，且曰：&ldquo;寡人辱社稷，其改卜嗣，寡人従焉。&rdquo;大夫曰：&ldquo;是卫之祸，岂君之过也?&rdquo;公曰：&ldquo;又有患焉。谓寡人&lsquo;必以而子与大夫之子为质。&rsquo;&rdquo;大夫曰：&ldquo;苟有益也，公子则往。群臣之子，敢不皆负羁绁以従?&rdquo;将行。王孙贾曰：&ldquo;苟卫国有难，工商未尝不为患，使皆行而后可。&rdquo;公以告大夫，乃皆将行之。行有日，公朝国人，使贾问焉，曰：&ldquo;若卫叛晋，晋五伐我，病何如矣?&rdquo;皆曰：&ldquo;五伐我，犹可以能战。&rdquo;贾曰：&ldquo;然则如叛之，病而后质焉，何迟之有?&rdquo;乃叛晋。晋人请改盟，弗许。</p><p>　　卫灵公想要背叛晋国而又担心大夫们反对。王孙贾让卫灵公住在郊外，大夫问什么缘故，卫灵公把所受晋国人的侮辱告诉他们，而且说：&ldquo;寡人对不起国家，还是改卜其他人作为继承人，寡人愿意服从。&rdquo;大夫说：&ldquo;这是卫国的祸患，哪里是君王的过错吗?&rdquo;卫灵公说：&ldquo;还有使人担心的事呢，他们对寡人说：&lsquo;一定要你的儿子和大夫的儿子作为人质。&rsquo;&rdquo;大夫说：&ldquo;如果有好处，公子就去，臣下们的儿子岂敢不背负着马笼头和马缰绳跟随前去?&rdquo;将要动身，王孙贾说：&ldquo;如果卫国有了灾难，工匠商人未尝不是祸患，要让他们全都走了才行。&rdquo;卫灵公把话告诉大夫，于是就要他们都走。已经定了起程日期，卫灵公让国内的人们朝见，派王孙贾向大家说：&ldquo;如果卫国背叛晋国，晋国攻打我们五次，会危险到什么程度?&rdquo;大家都说：&ldquo;攻打我们五次，还可以有能力作战。&rdquo;王孙贾说：&ldquo;那么应当先背叛晋国，发生危险再送人质，还不晚吧?&rdquo;于是就背叛晋国，晋国人请求重新结盟，卫国人不同意。</p><p>　　秋，晋士鞅会成桓公，侵郑，围虫牢，报伊阙也。遂侵卫。</p><p>　　秋季，晋国的士鞅会合成桓公侵袭郑国，包围虫牢，以报复伊阙那次战役。于是就乘机侵袭卫国。</p><p>　　九月，师侵卫，晋故也。</p><p>　　九月，鲁军侵袭卫国，这是为了协同于晋国作战的缘故。</p><p>　　季寤、公鉏极、公山不狃皆不得志于季氏，叔孙辄无宠于叔孙氏，叔仲志不得志于鲁。故五人因阳虎。阳虎欲去三桓，以季寤更季氏，以叔孙辄更叔孙氏，己更孟氏。冬十月，顺祀先公而祈焉。辛卯，禘于僖公。壬辰，将享季氏于蒲圃而杀之，戒都车曰：&ldquo;癸巳至。&rdquo;成宰公敛处父告孟孙，曰：&ldquo;季氏戒都车，何故?&rdquo;孟孙曰：&ldquo;吾弗闻。&rdquo;处父曰：&ldquo;然则乱也，必及于子，先备诸?&rdquo;与孟孙以壬辰为期。</p><p>　　季寤，公鉏极、公山不狃在季氏那里不得志，叔孙辄在叔孙氏那里不受宠信，叔孙志在鲁国不得志，所以这五个人依靠阳虎。阳虎想要去掉三桓，用季寤取代季氏，用叔孙辄取代叔孙氏，自己取代孟氏。冬季十月，依即位的先后次序祭祀先公并且祈祷。初二日，在僖公庙里举行大规模祭祀。初三日，准备在蒲圃设享礼招待季氏时而杀死他，命令都邑里的战车部队说：&ldquo;初四那天都要来。&rdquo;成地的宰臣公敛处父告诉孟孙说：&ldquo;季氏命令战车部队，是什么缘故?&rdquo;孟孙说：&ldquo;我没有听说过。&rdquo;处父说：&ldquo;那么这就是叛乱了，必定会涉及您，是不是先准备一下?&rdquo;和孟孙约定以初三作为预定日期。</p><p>　　阳虎前驱，林楚御桓子，虞人以铍盾夹之，阳越殿，将如蒲圃。桓子咋谓林楚曰：&ldquo;而先皆季氏之良也，尔以是继之。&rdquo;对曰：&ldquo;臣闻命后。阳虎为政，鲁国服焉。违之，征死。死无益于主。&rdquo;桓子曰：&ldquo;何后之有?而能以我适孟氏乎?&rdquo;对曰：&ldquo;不敢爱死，惧不免主。&rdquo;桓子曰：&ldquo;往也。&rdquo;孟氏选圉人之壮者三百人，以为公期筑室于门外。林楚怒马及衢而骋，阳越射之，不中，筑者阖门。有自门间射阳越，杀之。阳虎劫公与武叔，以伐孟氏。公敛处父帅成人，自上东门入，与阳氏战于南门之内，弗胜。又战于棘下，阳氏败。阳虎说甲如公宫，取宝玉、大弓以出，舍于五父之衢，寝而为食。其徒曰：&ldquo;追其将至。&rdquo;虎曰：&ldquo;鲁人闻余出，喜于征死，何暇追余?&rdquo;従者曰：&rdquo;嘻!速驾!公敛阳在。&rdquo;公敛阳请追之，孟孙弗许。阳欲杀桓子，孟孙惧而归之。子言辨舍爵于季氏之庙而出。阳虎入于欢、阳关以叛。</p><p>　　阳虎驱车走在前边，林楚为桓子驾车，警卫军官手持铍、盾在两边夹护，阳越走在最后。将到蒲圃，桓子突然对林楚说：&ldquo;你的先人都是季氏家里的忠良之臣，你也要以此来继承他们。&rdquo;林楚说：&ldquo;下臣听到这话已经迟了。阳虎执政，鲁国人都服从他，违背他就是找死，死了也对主人没有好处。&rdquo;桓子说：&ldquo;有什么迟?你能带我去到孟氏那里吗?&rdquo;林楚回答说：&ldquo;我不敢爱惜一死，怕的是不能使主人免于祸难。&rdquo;桓子说：&ldquo;去吧!&rdquo;孟氏挑选了三百个健壮奴隶为公期在门外造房子。林楚鞭打乘马，到了大街上就飞跑而去，阳越用箭射他，没有射中，造房子的人关上大门。有人从门缝里用箭射阳越，杀死了他。阳虎劫持鲁定公和武叔以攻打孟氏。公敛处父率领成地人从上东门进入，和阳氏在南门里边作战，没有战胜。又在棘下作战，阳氏战败。阳虎脱去皮甲去到公宫，拿了宝玉、大弓出来，住在五父之衢，自己睡下而让人做饭。他的同伙说：&ldquo;追赶的人恐怕快来了。&rdquo;阳虎说：&ldquo;鲁国人听说我出去了，正高兴可以晚点死了，哪里有空来追我?&rdquo;跟随的人说：&ldquo;呀，快点套上马车吧，公敛处父在那里。&rdquo;公敛处父请求追赶阳虎，孟孙不答应。公敛处父想要杀死季桓子，孟孙害怕，就把季桓子送回家去。季寤在季氏的祖庙里向祖宗一一斟酒祭告然后逃走。阳虎进入讙地、阳关而叛变。</p><p>　　郑驷歂嗣子大叔为政。</p><p>　　郑国的驷歂继承子太叔执政。</p><p>　　定公九年</p><p>　　九年：春，王正月。夏四月戊申，郑伯虿卒。得宝玉、大弓。六月，葬郑献公。秋，齐侯、卫侯次于五氏。秦伯卒。冬，葬秦哀公。</p><p>　　鲁定公九年春天，周历正月。夏四月二十二日，郑献公虿死去。鲁定公得到了宝玉、大弓。六月，安葬郑献公。秋天，齐景公、卫灵公驻扎在五氏。秦哀公死了。冬天，安葬秦哀公。</p><p>　　九年春，宋公使乐大心盟于晋，且逆乐祁之尸。辞，伪有疾。乃使向巢如晋盟，且逆子梁之尸。子明谓桐门右师出，曰：&ldquo;吾犹衰绖，而子击钟，何也?&rdquo;右师曰：&ldquo;丧不在此故也。&rdquo;既而告人曰：&ldquo;己衰绖而生子，余何故舍钟?&rdquo;子明闻之，怒，言于公曰：&ldquo;右师将不利戴氏，不肯适晋，将作乱也。不然无疾。&rdquo;乃逐桐门右师。</p><p>　　九年春季，宋景公派乐大心到晋国结盟，并且迎接乐祁的灵柩。乐大心推辞，假装有病，于是就派向巢去到晋国结盟，并且迎接乐祁的灵柩。子明要乐大心出国迎接，说：&ldquo;我还穿着丧服，而您却敲钟作乐，这是为什么?&rdquo;乐大心说：&ldquo;这是因为丧事不在这里。&rdquo;不久以后告诉别人说：&ldquo;自己穿着丧服却生了孩子，我为什么不敲钟?&rdquo;子明听到了，发怒，对宋景公说：&ldquo;乐大心将要不利于宋国。他不肯去晋国，是要准备发动叛乱。不是这样，为什么没病装病?&rdquo;于是就驱逐了乐大心。</p><p>　　郑驷歂杀邓析，而用其《竹刑》。君子谓子然：&ldquo;于是不忠。苟有可以加于国家者，弃其邪可也。《静女》之三章，取彤管焉。《竿旄》&lsquo;何以告之&rsquo;，取其忠也。故用其道，不弃其人。《诗》云：&lsquo;蔽芾甘棠，勿翦勿伐、召伯所茇。&rsquo;思其人犹爱其树，况用其道而不恤其人乎?子然无以劝能矣。&rdquo;</p><p>　　郑国的驷歂杀了邓析，而又用邓析制订的《竹刑》。君子认为驷歂在这件事情上不忠。如果有人对国家有利，就可以不指责他的邪恶。《静女》这三章诗，是采取它的彤管。《竿旄》的&lsquo;用什么来劝告他&rsquo;，是采取它的忠诚。所以采用了一个人的主张，就不责罚这个人。《诗》说：&ldquo;甘棠树高大而枝叶茂密，不要剪除，不要砍伐，召伯曾在这里听讼执法。&rsquo;想念这个人，尚且爱护这棵树，何况用了他的主张，而不顾念这个人呢?驷歂没有办法勉励贤能的人。&rdquo;</p><p>　　夏，阳虎归宝玉、大弓。书曰&ldquo;得&rdquo;，器用也。凡获器用曰得，得用焉曰获。</p><p>　　夏季，阳虎送回宝玉、大弓，《春秋》记载说&ldquo;得&rdquo;，因为它们是器物用具。凡是获得器物用具叫做&ldquo;得&rdquo;，用器物来获得生物，叫做&ldquo;获&rdquo;。</p><p>　　六月，伐阳关。阳虎使焚莱门。师惊，犯之而出，奔齐，请师以伐鲁，曰：&ldquo;三加必取之。&rdquo;齐侯将许之。鲍文子谏曰：&ldquo;臣尝为隶于施氏矣，鲁未可取也。上下犹和，众庶犹睦，能事大国，而无天菑(同&ldquo;灾&rdquo;)，若之何取之?阳虎欲勤齐师也，齐师罢，大臣必多死亡，己于是乎奋其诈谋。夫阳虎有宠于季氏，而将杀季孙，以不利鲁国，而求容焉。亲富不亲仁，君焉用之?君富于季氏，而大于鲁国，兹阳虎所欲倾覆也。鲁免其疾，而君又收之，无乃害乎!&rdquo;齐侯执阳虎，将东之。阳虎愿东，乃囚诸西鄙。尽借邑人之车，锲其轴，麻约而归之。载葱灵，寝于其中而逃。追而得之，囚于齐。又以葱灵逃，奔晋，适赵氏。仲尼曰：&ldquo;赵氏其世有乱乎!&rdquo;</p><p>　　六月，进攻阳关，阳虎派人焚烧了莱门。鲁军惊恐，阳虎突围而逃亡到齐国，请求出兵去进攻鲁国，说：&ldquo;进攻三次，一定能占取鲁国。&rdquo;齐景公准备答应他。鲍文子劝谏说：&ldquo;下臣曾经在施氏那里做过家臣，鲁国是不能占取的。上下协调，百姓和睦，能够事奉大国而没有天灾，怎么能占取它?阳虎想要劳动齐军，齐军困疲，大臣一定死亡很多，他自己就在这里施展阴谋。阳虎受到季氏的宠信，而准备杀死季氏，以不利于鲁国而讨好别人。喜欢富有而不喜欢仁爱，君主哪里用得着他?君王比季氏富有，而比鲁国强大，这就是阳虎所要颠覆的。鲁国免除了他的祸害，而君王又收容他，恐怕也是祸害吧!&rdquo;齐景公逮捕了阳虎，准备把他囚禁在东部边境。阳虎假装愿意到东部去，齐侯就把他囚禁在西部边境。阳虎把当地的车子全都借来，用刀子在车轴上刻得很深，缠上麻然后归还。阳虎在车上装上衣物，躺在里边逃走。齐国人追上去抓住了他，囚禁在齐国都城。他又一次躺在装衣物的车子里逃走，逃亡到宋国，又逃到晋国，归顺赵氏。孔子说：&ldquo;赵氏恐怕世世代代会有祸乱了吧!&rdquo;</p><p>　　秋，齐侯伐晋夷仪。敝无存之父将室之，辞，以与其弟，曰：&ldquo;此役也不死，反，必娶于高、国。&rdquo;先登，求自门出，死于溜下。东郭书让登，犁弥従之，曰：&ldquo;子让而左，我让而右，使登者绝而后下。&rdquo;书左，弥先下。书与王猛息。猛曰：&ldquo;我先登。&rdquo;书敛甲，曰：&ldquo;曩者之难，今又难焉!&rdquo;猛笑曰：&ldquo;吾従子如骖之靳。&rdquo;</p><p>　　秋季，齐景公发兵攻打晋国的夷仪。敝无存的父亲准备为他娶妻，他推辞，给了他兄弟，说：&ldquo;这一回，如果不死，回来，一定要娶高氏、国氏的女子。&rdquo;抢先登上夷仪的城墙，又想从城门冲出去，死在城门的门檐下。东郭书抢先登上城墙，犁弥跟着他，说：&ldquo;您抢着上去向左边，我抢着上去向右边，让登上城墙的人都来了再下去。&rdquo;东郭书上城往左，犁弥先下了城。战斗结束，东郭书和犁弥一起休息，犁弥说：&ldquo;我先登上城墙。&rdquo;东郭书收拾一下皮甲，说：&ldquo;上一次使我为难，现在还要使我为难!&rdquo;犁弥笑着说：&ldquo;我跟着您，好像骖马跟着服马走一样，哪能抢先?&rdquo;</p><p>　　晋车千乘在中牟。卫侯将如五氏，卜过之，龟焦。卫侯曰：&ldquo;可也。卫车当其半，寡人当其半，敌矣。&rdquo;乃过中牟。中牟人欲伐之，卫褚师圃亡在中牟，曰：&ldquo;卫虽小，其君在焉，未可胜也。齐师克城而骄，其帅又贱，遇，必败之。不如従齐。&rdquo;乃伐齐师，败之。齐侯致禚、媚、杏于卫。</p><p>　　晋国的战车一千辆在中牟，卫灵公准备去五氏，占卜经过中牟如何，龟甲烤焦了，卫灵公说：&ldquo;行了，卫国的战车相当于他们的一半，寡人也相当于他们一半，这就相等了。&rdquo;于是就经过中牟。中牟人想要攻打他们，卫国的褚师圃逃亡到中牟，说：&ldquo;卫国虽然小，他们的国君在那里，是不能战胜的。齐军攻下城邑就骄傲，他们的元帅又地位低贱，两军相遇，一定可以打败他们，不如向齐军挑战。&rdquo;于是就进攻齐军，打败了他们。齐景公把禚地、媚地、杏地送给卫灵公。</p><p>　　齐侯赏犁弥，犁弥辞，曰：&ldquo;有先登者，臣従之，皙帻而衣狸制。&rdquo;公使视东郭书，曰：&ldquo;乃夫子也，吾贶子。&rdquo;公赏东郭书，辞，曰：&ldquo;彼，宾旅也。&rdquo;乃赏犁弥。</p><p>　　齐景公赏赐犁弥，犁弥辞谢，说：&ldquo;有先登城墙的人，下臣跟着他，他戴着白色头巾，而披着猪皮斗篷&rdquo;齐景公让他看看是不是东郭书，他说：&ldquo;正是那一位先生，我把赏赐让给您。&rdquo;齐景公赏赐东郭书，东郭书辞谢，说：&ldquo;他是客卿。&rdquo;于是就赏赐犁弥。</p><p>　　齐师之在夷仪也，齐侯谓夷仪人曰：&ldquo;得敝无存者，以五家免。&rdquo;乃得其尸。公三襚之。与之犀轩与直盖，而先归之。坐引者，以师哭之，亲推之三。</p><p>　　齐国军队在夷仪的时候，齐景公对夷仪人说：&ldquo;得到敝无存的人，赏赐五户，免除劳役。&rdquo;于是就找到了他的尸体。齐景公三次为尸体穿衣服，给他犀牛皮装饰的高贵车子和长柄伞作为殉葬品，而且先把尸体送回去。齐景公让拉车的人跪着行走，全军吊哭他，景公亲自推车三次。</p><p>　　定公十年</p><p>　　十年：春，王三月，乃齐平。夏，公会齐侯于夹谷。公至自夹谷。晋赵鞅帅师围卫。齐人来归郓、欢、龟阴田。叔孙州仇、仲孙何忌帅师围郈。秋，叔孙州仇、仲孙何忌帅师围郈。宋乐大心出奔曹。宋公子地出奔陈。冬，齐侯、卫侯、郑游速会于安甫。叔孙州仇如齐。宋公之弟辰暨仲佗、石彄出奔陈。</p><p>　　鲁定公十年，周历三月，鲁国和齐国议和。夏天，定公在夹谷会见齐景公。定公从夹谷回到鲁国。晋国的赵鞅领兵包围卫国。齐国人来归还郓地、谨地、龟阴的田土。武叔、孟懿子率军队包围邱地。秋天，武叔、孟懿子领兵包围邱地。宋国乐大心逃亡到晋国。宋公子地出逃到陈国。冬天，齐景公、卫灵公、郑国游速在安甫会盟。武叔前往齐国。宋景公的弟弟辰和仲佗、石呕出逃到陈国。</p><p>　　十年春，及齐平。</p><p>　　十年春季，鲁国和齐国讲和。</p><p>　　夏，公会齐侯于祝其，实夹谷。孔丘相。犁弥言于齐侯曰：&ldquo;孔丘知礼而无勇，若使莱人以兵劫鲁侯，必得志焉。&rdquo;齐侯従之。孔丘以公退，曰：&ldquo;士，兵之!两君合好，而裔夷之俘以兵乱之，非齐君所以命诸侯也。裔不谋夏，夷不乱华，俘不干盟，兵不逼好。于神为不祥，于德为愆义，于人为失礼，君必不然。&rdquo;齐侯闻之，遽辟之。</p><p>　　夏季，鲁定公在祝其会见齐景公，祝其也就是夹谷。孔丘相礼。犁弥对齐景公说：&ldquo;孔丘懂得礼而缺乏勇，如果派莱地人用武力劫持鲁侯，一定可以如愿以偿。&rdquo;齐景公听从了。孔丘领着定公退出，说：&ldquo;士兵拿起武器攻上去!两国的国君会见友好，而边远的东夷俘虏用武力来捣乱，这不是齐君所以对待诸侯的态度，边远不能图谋中原，东夷不能搅乱华人，俘虏不能侵犯盟会，武力不能逼迫友好，这些对于神明来说是大不吉祥的，对于德行来说是丧失道义的，对于人们来说是丢弃礼仪，君王必定不会这样做。&rdquo;齐景公听了以后，很快就让莱地人避开。</p><p>　　将盟，齐人加于载书曰：&ldquo;齐师出竟，而不以甲车三百乘従我者，有如此盟。&rdquo;孔丘使兹无还揖对曰：&ldquo;而不反我汶阳之田，吾以共命者，亦如之。&rdquo;</p><p>　　将要盟誓，齐国人在盟书上加上一句话说：&ldquo;如果齐军出境，而鲁国不派三百辆甲车跟随我们的话，有盟誓为证!&rdquo;孔丘让兹无还作揖回答说：&ldquo;你们不归还我们汶阳的土田，让我们用来供应齐国的需要，也有盟誓为证!&rdquo;</p><p>　　齐侯将享公，孔丘谓梁丘据曰：&ldquo;齐、鲁之故，吾子何不闻焉?事既成矣，而又享之，是勤执事也。且牺象不出门，嘉乐不野合。飨而既具，是弃礼也。若其不具，用秕稗也。用秕稗，君辱，弃礼，名恶，子盍图之?夫享，所以昭德也。不昭，不如其已也。&rdquo;乃不果享。</p><p>　　齐景公准备设享礼招待定公。孔丘对梁丘据说：&ldquo;齐国、鲁国旧有的典礼，您为什么没有听说过呢?事情已经完成了，而又设享礼，这是麻烦了执事。而且牺尊、象尊不出国门，钟磐不在野外合奏。设享礼而全部具备这些东西，这是不合礼仪的。如果不具备，那就像秕子稗子一样轻微而不郑重。像秕子稗子一样的礼节，这是君王的耻辱。不合礼仪，就名声不好，您何不考虑一下呢!享礼，是用来宣扬德行的。不能宣扬，不如不用。&rdquo;于是终于没有设享礼。</p><p>　　齐人来归郓、欢、龟阴之田。</p><p>　　齐国人前来归还郓地、讙地、龟阳的土地。</p><p>　　晋赵鞅围卫，报夷仪也。</p><p>　　晋国的赵鞅包围卫国，这是为了报复夷仪那次战役。</p><p>　　初，卫侯伐邯郸午于寒氏，城其西北而守之，宵熸。及晋围卫，午以徒七十人门于卫西门，杀人于门中，曰：&ldquo;请报寒氏之役。&rdquo;涉佗曰：&ldquo;夫子则勇矣，然我往，必不敢启门。&rdquo;亦以徒七十人，旦门焉，步左右，皆至而立，如植。日中不启门，乃退。</p><p>　　当初，卫侯在寒氏进攻邯郸午，攻破城的西北角而派兵据守。到晚上邯郸午的军队溃散，等到晋国包围卫国，邯郸午带了七十个徒兵进攻卫国西门，在城门里杀了人，说：&ldquo;用这来报复寒氏那次战役。&rdquo;涉佗说：&ldquo;这个人算得是勇敢了，然而我前去，他们一定不敢开门。&rdquo;也带领士兵七十人，早晨攻打城门，走向城门左右两边，全部站定，像树木一样不动。到中午不开城门，这才退回去。</p><p>　　反役，晋人讨卫之叛故，曰：&ldquo;由涉佗、成何。&rdquo;于是执涉佗以求成于卫。卫人不许，晋人遂杀涉佗。成何奔燕。君子曰：&ldquo;此之谓弃礼，必不钧。《诗》曰：&lsquo;人而无礼，胡不遄死。&rsquo;涉佗亦遄矣哉!&rdquo;</p><p>　　回兵以后，晋国人责问卫国背叛的原因，卫国人说：&ldquo;由于涉佗、成何。&rdquo;晋国人因此逮捕了涉佗，以此向卫国要求讲和。卫国人不答应，晋国人就杀了涉佗。成何逃亡到燕国。君子说：&ldquo;这叫做不讲礼仪，两个人的罪过必然轻重不同，《诗》说：&lsquo;做人而不讲礼仪，为什么不快点死?&rsquo;涉佗死得也算很快了。&rdquo;</p><p>　　初，叔孙成子欲立武叔，公若藐固谏曰：&ldquo;不可。&rdquo;成子立之而卒。公南使贼射之，不能杀。公南为马正，使公若为郈宰。武叔既定，使郈马正侯犯杀公若，不能。其圉人曰：&ldquo;吾以剑过朝，公若必曰：&lsquo;谁也剑也?&rsquo;吾称子以告，必观之。吾伪固，而授之末，则可杀也。&rdquo;使如之，公若曰：&ldquo;尔欲吴王我乎?&rdquo;遂杀公若。侯犯以郈叛，武叔懿子围郈，弗克。</p><p>　　当初，叔孙成子想要立武叔做继承人，公若藐坚决劝谏说：&ldquo;不行。&rdquo;成子还是立了武叔然后死去。公南派坏人用箭暗射公若，没有成功。公南做马正，就让公若做郈地宰臣。武叔在大局已定之后，派郈地的马正侯犯谋杀公若，没有能办到。侯犯的管马人说：&ldquo;我拿着剑经过朝廷，公若一定会问这剑是谁的。我告诉他是您的，公若一定要细看这剑，我假装不懂礼节而把剑尖递给他，就可以杀死他了。&rdquo;侯犯就派他照办。公若说：&ldquo;你要把我当吴王吗?&rdquo;管马人就杀死了公若。侯犯带领郈地人叛变，武叔包围郈地，没有攻下。</p><p>　　秋，二子及齐师复围郈，弗克。叔孙谓郈工师驷赤曰：&ldquo;郈非唯叔孙氏之忧，社稷之患也。将若之何?&rdquo;对曰：&ldquo;臣之业，在《扬水》卒章之四言矣。&rdquo;叔孙稽首。驷赤谓侯犯曰：&ldquo;居齐、鲁之际，而无事，必不可矣。子盍求事于齐以临民?不然，将叛。&rdquo;侯犯従之。齐使至，驷赤与郈人为之宣言于郈中曰：&ldquo;侯犯将以郈易于齐，齐人将迁郈民。&rdquo;众凶惧。驷赤谓侯犯曰：&ldquo;众言异矣。子不如易于齐，与其死也。犹是郈也，而得纾焉，何必此?齐人欲以此逼鲁，必倍与子地。且盍多舍甲于子之门，以备不虞?&rdquo;侯犯曰：&ldquo;诺。&rdquo;乃多舍甲焉。侯犯请易于齐，齐有司观郈，将至。驷赤使周走呼曰：&ldquo;齐师至矣!&rdquo;郈人大骇，介侯犯之门甲，以围侯犯。驷赤将射之。侯犯止之，曰：&ldquo;谋免我。&rdquo;侯犯请行，许之。驷赤先如宿，侯犯殿。每出一门，郈人闭之。及郭门，止之，曰：&ldquo;子以叔孙氏之甲出，有司若诛之，群臣惧死。&rdquo;驷赤曰：&ldquo;叔孙氏之甲有物，吾未敢以出。&rdquo;犯谓驷赤曰：&ldquo;子止而与之数。&rdquo;驷赤止，而纳鲁人。侯犯奔齐，齐人乃致郈。</p><p>　　秋季，武叔、公南两个人和齐军再次包围郈地，也没有攻下。武叔对郈地的工匠官驷赤说：&ldquo;郈地不仅是叔孙氏的忧虑，而且是国家的祸患，将要怎么办?&rdquo;驷赤说：&ldquo;下臣的事情在《扬之水》这首诗最后一章的四个字上了。&rdquo;叔孙向他叩头。驷赤就对侯犯说：&ldquo;处在齐国、鲁国之间而不事奉哪一国，必定是不行的。您何不请求事奉齐国以统治百姓?不这样，他们将会叛变的。&rdquo;侯犯听从了他的话。齐国的使者来到，驷赤和郈地人在郈地宣布说：&ldquo;侯犯准备把郈地和齐国交换，齐国人准备迁走郈地的百姓。&rdquo;大家都很害怕。驷赤对侯犯说：&ldquo;大家的意见和您不同，您不如把郈地和齐国人交换。所得到的等于这块郈地，而且可以缓和后患，为什么非死抱着这里不放?齐国人想借此逼迫鲁国，必然加倍给您土地。而且何不多准备一些皮甲，放在门里以防意外?&rdquo;侯犯说：&ldquo;对。&rdquo;于是就多准备些皮甲放在门里。侯犯请求在齐国换一块土地，齐国的官员要求视察郈地。将要到达，驷赤派人遍绕全城喊着说：&ldquo;齐国的军队到了!&rdquo;郈地人十分害怕，穿上侯犯准备好的皮甲来包围侯犯。驷赤要射这些人，侯犯阻止他，说：&ldquo;想办法让我免除祸难。&rdquo;侯犯请求出走，大家答应了。驷赤先去宿地，侯犯走在最后。每出一道门，郈地人就关上这道门。到了外城门，大家拦住侯犯说：&ldquo;您带着叔孙氏的皮甲出去，官员们如果因此而要治罪，臣下们害怕被杀。&rdquo;驷赤说：&ldquo;叔孙氏的皮甲有标记，我没有敢带出去。&rdquo;侯犯对驷赤说：&ldquo;您留下来同他们数数。&rdquo;驷赤留下，而接纳了鲁国人。侯犯逃亡到齐国。齐国人就把郈地送还给鲁国。</p><p>　　宋公子地嬖蘧富猎，十一分其室，而以其五与之。公子地有白马四。公嬖向魋，魋欲之，公取而朱其尾鬣以与之。地怒，使其徒扶魋而夺之。魋惧，将走。公闭门而泣之，目尽肿。母弟辰曰：&ldquo;子分室以与猎也，而独卑魋，亦有颇焉。子为君礼，不过出竟，君必止子。&rdquo;公子地奔陈，公弗止。辰为之请，弗听。辰曰：&ldquo;是我迋吾兄也。吾以国人出，君谁与处?&rdquo;冬，母弟辰暨仲佗、石彄出奔陈。</p><p>　　宋国的公子地宠信蘧富猎，把家产分成十一份，给了蘧富猎五份。公子地有四匹白马，宋公宠信向魋，向魋想要这四匹马。宋景公把马牵来，在马尾、马鬣上涂上红颜色给向魋。公子地生气，派手下人打了向魋一顿并且夺回马匹。向魋害怕，准备逃走，宋景公关上门对向魋哭泣，眼睛都哭肿了。宋景公的同母兄弟辰对公子地说：&ldquo;您把家产分给猎，而惟独看不起魋，这也是不公平的。您平日对国君有礼，至多不过出国，国君必挽留您。&rdquo;公子地逃亡陈国，宋景公没有挽留他。公子辰为他请求，宋景公不听。公子辰说：&ldquo;这是我欺骗了我哥哥。我领着国内的人们出国，国君和谁处在一起?&rdquo;冬季，宋景公同母兄弟辰和仲佗、石彄逃亡到陈国。</p><p>　　武叔聘于齐，齐侯享之，曰：&ldquo;子叔孙!若使郈在君之他竟，寡人何知焉?属与敝邑际，故敢助君忧之。&rdquo;对曰：&ldquo;非寡君之望也。所以事君，封疆社稷是以。敢以家隶勤君之执事?夫不令之臣，天下之所恶也。君岂以为寡君赐?&rdquo;</p><p>　　武叔到齐国聘问，齐景公设享礼招待他，说：&ldquo;子叔孙!如果郈地在君王其他的边境上，寡人知道什么呢?这里刚好和敝邑交界，所以敢帮助您分担忧愁。&rdquo;武叔回答说：&ldquo;这不是寡君的愿望。我们所以事奉君王，是为了国家疆土的安全，岂敢为了家臣而劳驾君王的执事?不好的臣下，是天下所共同讨厌的，君王难道用这来作为对寡君的赏赐?&rdquo;</p><p>　　定公十一年</p><p>　　十有一年春，宋公之弟辰及仲佗、石彄、公子地自陈入于萧以叛。夏四月。秋，宋乐大心自曹入于萧。冬，及郑平。叔还如郑莅盟。</p><p>　　鲁定公十&mdash;年春天，宋景公的同母弟弟辰和仲佗、石讴公子地从陈国进入萧地而叛变。夏四月。秋天，宋国乐大心从曹国进入萧地。冬天，鲁国和郑国言和。叔还前往郑国参加结盟。</p><p>　　十一年春，宋公母弟辰暨仲佗、石彄、公子地入于萧以叛。秋，乐大心従之，大为宋患，宠向魋故也。</p><p>　　十一年春季，宋景公的同母兄弟辰和仲佗、石彄、公子地进入萧地而叛变。秋季，乐大心跟着叛变，大大地成为宋国的祸患，这是由于宠信向魋的缘故。</p><p>　　冬，及郑平，始叛晋也。</p><p>　　冬季，鲁国和郑国讲和，鲁国开始背叛晋国。</p><p>　　定公十二年</p><p>　　十有二年：春，薛伯定卒。夏，葬薛襄公。叔孙州仇帅师堕郈。卫公孟彄帅师伐曹。季孙斯、仲孙何忌帅师堕费。秋，大雩。冬十月癸亥，公会齐侯盟于黄。十有一月丙寅朔，日有食之。公至自黄。十有二月，公围成。公至自侯成。</p><p>　　鲁定公十二年春天，薛襄公定死了。夏天.安葬蘸專公n武叔率领军队摧毀郈城。卫国的公孟驱领兵攻打曹国。季桓子、孟懿子领兵毁坏费邑。秋天，举行求雨1大祭。冬十月二十七日，鲁定公会合齐景公在黄地结盟。十一月初一日，发生日食，鲁定公从黄地回到鲁国。十二月，定公包围成地。定公包围成地后回到国都。</p><p>　　十二年夏，卫公孟彄伐曹，克郊。还，滑罗殿。未出，不退于列。其御曰：&ldquo;殿而在列，其为无勇乎?&rdquo;罗曰：&ldquo;与其素厉，宁为无勇。&rdquo;</p><p>　　十二年夏季，卫国的公孟彄领兵攻打曹国，攻下郊地。军队回国，滑罗走在最后。没有离开曹国，滑罗并不从队伍里退到最后。他的御者说：&ldquo;殿后而待在队列里，恐怕是缺乏勇气吧!&rdquo;滑罗说：&ldquo;与其空有勇猛之名，宁可让人说我没有勇气。&rdquo;</p><p>　　仲由为季氏宰，将堕三都，于是叔孙氏堕郈。季氏将堕费，公山不狃、叔孙辄帅费人以袭鲁。公与三子入于季氏之宫，登武子之台。费人攻之，弗克。入及公侧。仲尼命申句须、乐颀下，伐之，费人北。国人追之，败诸姑蔑。二子奔齐，遂堕费。</p><p>　　仲由做季氏的家臣之长，准备毁掉三都，因此叔孙氏毁掉了郈邑。季氏准备毁掉费邑，公山不狃、叔孙辄率领费邑人袭击鲁国国都。鲁定公和季孙等三个人躲进季氏的宫室，登上武子之台。费邑人进攻，没有攻下。费邑人已经攻到了定公的附近。孔子命令申句须、乐颀下台反击，费邑人战败。国内的人们追上去，在姑蔑打败了他们。公山不狃、叔孙辄逃亡齐国，于是就毁掉了费邑。</p><p>　　将堕成，公敛处父谓孟孙：&ldquo;堕成，齐人必至于北门。且成，孟氏之保障也，无成，是无孟氏也。子伪不知，我将不堕。&rdquo;</p><p>　　将要毁掉成邑，公敛处父对孟孙说：&ldquo;毁掉成邑，齐国人必定可以直抵国境北门。而且成邑是孟氏的保障，没有成邑，这就是没有孟氏。您假装不知道，我不准备毁掉。&rdquo;</p><p>　　冬十二月，公围成，弗克。</p><p>　　冬季，十二月，定公领兵包围成邑，没有攻下。</p><p>　　定公十三年</p><p>　　十有三年：春，齐侯、卫侯次于垂葭。夏，筑蛇渊囿。大蒐于比蒲。卫公孟彄帅师伐曹。晋赵鞅入于晋阳以叛。冬，晋荀寅、士吉射入于朝歌以叛。晋赵鞅归于晋。薛弑其君比。</p><p>　　十三年春，齐侯、卫侯次于垂葭，实郹氏。使师伐晋。将济河，诸大夫皆曰&ldquo;不可&rdquo;，邴意兹曰：&ldquo;可。锐师伐河内，传必数日而后及绛。绛不三月，不能出河，则我既济水矣。&rdquo;乃伐河内。齐侯皆敛诸大夫之轩，唯邴意兹乘轩。</p><p>　　十三年春，齐侯、卫侯次于垂葭，实郹氏。使师伐晋，将济河。诸大夫皆曰：&ldquo;不可。&rdquo;邴意兹曰：&ldquo;可。锐师伐河内，传必数日而后及绛。绛不三月，不能出河，则我既济水矣。&rdquo;乃伐河内。</p><p>　　十三年春季，齐景公、卫灵公住在垂葭，垂葭就是郹氏。派军队进攻晋国，将要渡过黄河，大夫们都说不行，邴意兹说：&ldquo;可以，用精兵攻打河内，传车一定需要几天才能到达绛邑。绛邑兵马不到三个月不能到达黄河，到那时我军已经回兵渡河了。&rdquo;于是就进攻河内。</p><p>　　齐侯皆敛诸大夫之轩，唯邴意兹乘轩。齐侯欲与卫侯乘，与之宴，而驾乘广，载甲焉。使告曰：&ldquo;晋师至矣!&rdquo;齐侯曰：&ldquo;比君之驾也，寡人请摄。&rdquo;乃介而与之乘，驱之。或告曰：&ldquo;无晋师。&rdquo;乃止。</p><p>　　齐景公把大夫们的车子都收起来，只有邴意兹可以坐车。齐景公想和卫灵公同坐一辆车，跟他一起饮宴而命令乘广套车，载上甲兵。派人报告说：&ldquo;晋军到了!&rdquo;齐景公说：&ldquo;等到君王的车子套好，寡人就代您的御者驾车。&rdquo;于是就披甲和卫灵公一起登年，驱车向前。有人报告说：&ldquo;没有晋军。&rdquo;这才把车停下。</p><p>　　晋赵鞅谓邯郸午曰：&ldquo;归我卫贡五百家，吾舍诸晋阳。&rdquo;午许诺。归，告其父兄，父兄皆曰：&ldquo;不可。卫是以为邯郸，而置诸晋阳，绝卫之道也。不如侵齐而谋之。&rdquo;乃如之，而归之于晋阳。赵孟怒，召午，而囚诸晋阳。使其従者说剑而入，涉宾不可。乃使告邯郸人曰：&ldquo;吾私有讨于午也，二三子唯所欲立。&rdquo;遂杀午。赵稷、涉宾以邯郸叛。夏六月，上军司马籍秦围邯郸。邯郸午，荀寅之甥也;荀寅，范吉射之姻也，而相与睦。故不与围邯郸，将作乱。董安于闻之，告赵孟，曰：&ldquo;先备诸?&rdquo;赵孟曰：&ldquo;晋国有命，始祸者死，为后可也。&rdquo;安于曰：&ldquo;与其害于民，宁我独死，请以我说。&rdquo;赵孟不可。秋七月，范氏、中行氏伐赵氏之宫，赵鞅奔晋阳。晋人围之。</p><p>　　晋国的赵鞅对邯郸午说：&ldquo;把卫国进贡的五百家还给我，我要把他们安置到晋阳去。&rdquo;邯郸午答应了。回去告诉他的父老兄长。父老兄长都说：&ldquo;不行。卫国是用这五百家来帮助邯郸午的，要安置在晋阳，这就是断绝和卫国的友好之路。不如用侵袭齐国的办法来解决。&rdquo;于是就照着父兄的说法办，然后把五百家迁到晋阳。赵鞅发怒，把邯郸午找来，囚禁在晋阳。赵鞅让邯郸午的随从解除佩剑再进来，涉宾不同意。赵鞅就派人告诉邯郸人说：&ldquo;我私人对午进行惩罚，您几位可以按自己的愿望立继承人。&rdquo;就杀了邯郸午。赵稷、涉宾领着邯郸人叛变。夏季，六月，上军司马籍秦包围邯郸。邯郸午，是荀寅的外甥;荀寅，是范吉射女婿的父亲，彼此和睦，所以不参与包围邯郸，准备发动叛乱。董安于听到了消息，报告赵鞅说：&ldquo;先作好准备吗?&rdquo;赵鞅说：&ldquo;晋国有一条法令，开始发动祸乱的人处死。我们后发制人就行了。&rdquo;董安于说：&ldquo;与其危害百姓，宁可我一个人去死。请用我作为解释。&rdquo;赵鞅不答应。秋季七月，范氏、中行氏进攻赵氏的宫室，赵鞅逃亡到晋阳，晋国人包围晋阳。</p><p>　　范皋夷无宠于范吉射，而欲为乱于范氏。梁婴父嬖于知文子，文子欲以为卿。韩简子与中行文子相恶，魏襄子亦与范昭子相恶。故五子谋，将逐荀寅而以梁婴父代之，逐范吉射而以范皋夷代之。荀跞言于晋侯曰：&ldquo;君命大臣，始祸者死，载书在河。今三臣始祸，而独逐鞅，刑已不钧矣。请皆逐之。&rdquo;</p><p>　　范皋夷不受范吉射的宠信，想要在范氏族中发动叛乱。梁婴父受到知文子的宠信，知文子想让他做卿。韩简子和荀寅互相不和，魏襄子也和范吉射互相不和，所以五个人策划，准备驱逐荀寅而用梁婴父代替他，驱逐范吉射而用范皋夷代替他。荀跞对晋定公说：&ldquo;君王命令大臣，开始发动祸乱的人处死，盟书沉在黄河里。现在三个大臣开始发动祸乱，而唯独驱逐赵鞅，处罚已经不公正了。请把他们都驱逐。&rdquo;</p><p>　　冬十一月，荀跞、韩不信、魏曼多奉公以伐范氏、中行氏，弗克。二子将伐公，齐高强曰：&ldquo;三折肱知为良医。唯伐君为不可，民弗与也。我以伐君在此矣。三家未睦，可尽克也。克之，君将谁与?若先伐君，是使睦也。&rdquo;弗听，遂伐公。国人助公，二子败，従而伐之。</p><p>　　冬季，十一月，荀跞、韩不信、魏曼多事奉晋定公而攻打范氏、中行氏，没有攻下。这两个人准备进攻晋定公。齐国的高强说：&ldquo;久病成良医。唯有攻打国君是不行的。百姓是不赞成的。我正是因为攻打国君才待在这里了啊。三家不和睦，可以全部战胜他们。战胜他们，国君还去倚靠谁?如果先攻打国君，这是促使他们和睦。&rdquo;两个人不听，于是就攻打晋定公。国内的人们帮助晋定公，两个人战败，三家跟着就去攻打他们。</p><p>　　丁未，荀寅、士吉射奔朝歌。韩、魏以赵氏为请。十二月辛未，赵鞅入于绛，盟于公宫。</p><p>　　十八日，荀寅、范吉射逃亡朝歌，韩氏、魏氏替赵氏请求。十二月十二日，赵鞅进入绛邑，在公宫盟誓。</p><p>　　初，卫公叔文子朝而请享灵公。退，见史鳅而告之。史鳅曰：&ldquo;子必祸矣。子富而君贪，其及子乎!&rdquo;文子曰：&ldquo;然。吾不先告子，是吾罪也。君既许我矣，其若之何?&rdquo;史鳅曰：&ldquo;无害。子臣，可以免。富而能臣，必免于难，上下同之。戍也骄，其亡乎。富而不骄者鲜，吾唯子之见。骄而不亡者，未之有也。戍必与焉。&rdquo;及文子卒，卫侯始恶于公叔戍，以其富也。公叔戍又将去夫人之党，夫人诉之曰：&ldquo;戍将为乱。&rdquo;</p><p>　　当初，卫国的公孙文子上朝请求设享礼招待卫灵公。退朝，见到史?告诉了他。史?说：&ldquo;您必然招来祸患了您富有而国君贪婪，祸患恐怕要到您身上吧!&rdquo;文子说：&ldquo;是这样。我没有先告诉您，这是我的罪过。国君已经答应我了，怎么办?&rdquo;史?说：&ldquo;没有关系。您谨守臣道，可以免祸。富有而能谨守臣道，一定能免于祸难。无论尊卑都适用这一原则的。戌骄傲，恐怕要逃亡吧!富有而不骄傲的人很少，我只见到您一个。骄傲而不逃亡的人，我还没有见过。戌必定要成为其中一个的。&rdquo;等到公叔文子死了，卫灵公才开始讨厌公叔戌，因为他富有。公叔戌又准备去掉夫人的党羽，夫人向卫灵公控告说：&ldquo;戌将要发动叛乱。&rdquo;</p><p>　　定公十四年</p><p>　　十有四年：春，卫公叔戍来奔。卫赵阳出奔宋。二月辛巳，楚公子结、陈公孙佗人帅师灭顿，以顿子牂归。夏，卫北宫结来奔。五月，于越败吴于槜李。吴子光卒。公会齐侯、卫侯于牵。公至自会。秋，齐侯、宋公会于洮。天王使石尚来归脤。卫世子蒯瞆出奔宋。卫公孟彄出奔郑。宋公之弟辰自萧来奔。大蒐于比蒲。邾子来会公。城莒父及霄。</p><p>　　鲁定公十四年春，卫国的公叔戍逃亡前来。卫国的赵阳出逃宋国。二月二十三日，楚国的公子结、陈国的公孙佗人率军队灭亡了顿国，带了顿国君主群回国。夏天，卫国北宫结逃亡来到鲁国。五月，越国在榜李打败吴国。吴王阖庐死了。鲁定公在牵地会见齐景公、卫灵公。定公从会见的地方回到鲁国。秋天，齐景公、宋景公在洮地盟会。周敬王派石尚来鲁国赠送脤肉。卫国太子蒯聩出逃宋国。卫国公孟驱出逃到郑国。宋景公的弟弟辰从萧地逃亡来到鲁国。在比蒲举行大规模阅兵。邾国君主前来会见鲁定公。在莒父和霄地筑城。</p><p>　　十四年春，卫侯逐公叔戍与其党，故赵阳奔宋，戍来奔。</p><p>　　十四年春季，卫灵公驱逐公叔戌和他的党羽，所以赵阳逃亡宋国，戌逃亡来到鲁国。</p><p>　　梁婴父恶董安于，谓知文子曰：&ldquo;不杀安于，使终为政于赵氏，赵氏必得晋国。盍以其先发难也，讨于赵氏?&rdquo;文子使告于赵孟曰：&ldquo;范、中行氏虽信为乱，安于则发之，是安于与谋乱也。晋国有命，始祸者死。二子既伏其罪矣，敢以告。&rdquo;赵孟患之。安于曰：&ldquo;我死而晋国宁，赵氏定，将焉用生?人谁不死，吾死莫矣。&rdquo;乃缢而死。赵孟尸诸市，而告于知氏曰：&ldquo;主命戮罪人，安于既伏其罪矣，敢以告。&rdquo;知伯従赵孟盟，而后赵氏定，祀安于于庙。</p><p>　　梁婴父讨厌董安于，对知文子说：&ldquo;不杀死安于，让他始终在赵氏那里主持一切，赵氏一定能得到晋国，何不因为他先发动祸难而去责备赵氏?&rdquo;知文子派人告诉赵鞅说：&ldquo;范氏、中行氏虽然确实发动了叛乱，但这是安于挑起的，是安于共同作乱。晋国有命令，开始发动祸乱的人处死。范氏、中行氏已经伏罪了，谨此奉告。&rdquo;赵孟担心这件事。董安于说：&ldquo;我死了而晋国安宁，赵氏安定，哪里用得着活下去?人谁不死?我死得晚了。&rdquo;于是就上吊死了。赵鞅把他暴尸在市上而告诉知氏说：&ldquo;您命令杀罪人安于，他已经伏罪了。谨此奉告。&rdquo;知伯和赵鞅结盟，然后赵氏得以安定。赵氏把安于陪祀在宗庙里。</p><p>　　顿子牂欲事晋，背楚而绝陈好。二月，楚灭顿。</p><p>　　顿子牂想要事奉晋国，背叛楚国而断绝和陈国的友好关系。二月，楚国灭亡了顿国。</p><p>　　夏，卫北宫结来奔，公叔戍之故也。</p><p>　　夏季，卫国的北宫结逃亡到鲁国来，这是由于公叔戌的缘故。</p><p>　　吴伐越。越子勾践御之，陈于槜李。勾践患吴之整也，使死士再禽焉，不动。使罪人三行，属剑于颈，而辞曰：&ldquo;二君有治，臣奸旗鼓，不敏于君之行前，不敢逃刑，敢归死。&rdquo;遂自刭也。师属之目，越子因而伐之，大败之。灵姑浮以戈击阖庐，阖庐伤将指，取其一屦。还，卒于陉，去檇李七里。夫差使人立于庭，苟出入，必谓己曰：&ldquo;夫差!而忘越王之杀而父乎?&rdquo;则对曰：&ldquo;唯，不敢忘!&rdquo;三年，乃报越。</p><p>　　吴国进攻越国，越王勾践发兵抵御吴军，在檇李摆开阵势。勾践担心吴军军阵严整，派敢死队再冲锋擒捉吴军，吴军阵势不动。勾践派罪犯排成三行，把剑架在脖子上而致辞说：&ldquo;两国国君出兵交战，下臣触犯军令，在君王的队列之前显示出无能，不敢逃避刑罚，谨自首而死。&rdquo;于是都自刎而死。吴军都注意地看着，越王乘机下令进攻，大败吴军。灵姑浮用戈击刺吴王阖庐，阖庐的脚趾受伤，灵姑浮得到吴王的一只鞋。阖庐退兵，死在陉地，距离檇李七里地。夫差派人站在院子里，只要自己出去进来，都一定要对自己说：&ldquo;夫差!你忘记越王杀了你父亲吗?&rdquo;夫差自己就回答说：&ldquo;是。不敢忘记!&rdquo;到第三年就向越国报了仇。</p><p>　　晋人围朝歌，公会齐侯、卫侯于脾、上梁之间，谋救范、中行氏。析成鲋、小王桃甲率狄师以袭晋，战于绛中，不克而还。士鲋奔周，小王桃甲入于朝歌。秋，齐侯、宋公会于洮，范氏故也。</p><p>　　晋国人包围朝歌，鲁定公在脾地和上梁之间会见齐景公、卫灵公，谋划救援范氏、中行氏。析成鲋、小王桃甲率领狄军袭击晋国，在绛地作战，没有攻下而回来。析成鲋逃亡到成周，小王桃甲进入朝歌。秋季，齐景公、宋景公在洮地会见，这是为了营救范氏的缘故。</p><p>　　卫侯为夫人南子召宋朝，会于洮。大子蒯聩献盂于齐，过宋野。野人歌之曰：&ldquo;既定尔娄猪，盍归吾艾豭。&rdquo;大子羞之，谓戏阳速曰：&ldquo;従我而朝少君，少君见我，我顾，乃杀之。&rdquo;速曰：&ldquo;诺。&rdquo;乃朝夫人。夫人见大子，大子三顾，速不进。夫人见其色，啼而走，曰：&ldquo;蒯聩将杀余。&rdquo;公执其手以登台。大子奔宋，尽逐其党。故公孟彄出奔郑，自郑奔齐。</p><p>　　卫灵公为了夫人南子召见宋朝。在洮地会见。太子蒯聩把盂地献给齐国，路过宋国野外。野外的人唱歌说：&ldquo;已经满足了你们的母猪，何不归还我们那漂亮的公猪?&rdquo;太子感到羞耻，对戏阳速说：&ldquo;跟着我去朝见夫人，夫人接见我，我一回头看你，你就杀死她。&rdquo;戏阳速说：&ldquo;是。&rdquo;于是就去朝见夫人。夫人接见太子，太子回头看了三次，戏阳速不肯向前。夫人看到了太子的脸色，号哭着逃走，说：&ldquo;蒯聩将要杀死我。&rdquo;卫灵公拉着她的手登上高台。太子逃亡到宋国，卫灵公把太子的党羽都赶走，所以公孟彄逃亡到郑国，从郑国逃亡到齐国。</p><p>　　大子告人曰：&ldquo;戏阳速祸余。&rdquo;戏阳速告人曰：&ldquo;大子则祸余。大子无道，使余杀其母。余不许，将戕于余;若杀夫人，将以余说。余是故许而弗为，以纾余死。谚曰：&lsquo;民保于信。&rsquo;吾以信义也。&rdquo;</p><p>　　太子告诉别人说：&ldquo;戏阳速嫁祸于我。&rdquo;戏阳速告诉别人说：&ldquo;太子才是嫁祸于我哩，太子无道，派我杀死他的母亲。我不答应。他就会杀死我。如果我杀死了夫人，他就会把罪过推到我身上以解脱自己。我所以答应而不去做，以此暂免一死。俗话说：&lsquo;百姓用信用保全自己。&rsquo;我是用道义来作为信用的。&rdquo;</p><p>　　冬十二月，晋人败范、中行氏之师于潞，获籍秦、高强。又败郑师及范氏之师于百泉。</p><p>　　冬季，十二月，晋国人在潞地打败范氏、中行氏的军队，俘虏了籍秦、高强。又在百泉打败了郑国和范氏的军队。</p><p>　　定公十五年</p><p>　　十有五年：春，王正月，邾子来朝。鼷鼠食郊牛，牛死，改卜牛。二月辛丑，楚子灭胡，以胡子豹归。夏五辛亥，郊。壬申，公薨于高寝。郑罕达帅师伐宋。齐侯、卫侯次于渠蒢(ch&uacute;)。邾子来奔丧。秋七月壬申，姒氏卒。八月庚辰朔，日有食之。九月，滕子来会葬。丁巳，葬我君定公，雨，不克葬。戊午，日下昊，乃克葬。辛巳，葬定姒。冬，城漆。</p><p>　　鲁定公十五年春，周历正月，邾国君主前来朝见。鼷鼠咬食准备用来郊祭的牛，牛死了，通过占卜换了一头牛。二月十九日，楚昭王灭亡胡国，带了胡君豹回国。夏五月初一日，举行郊祭。二十二日，鲁定公死在正寝。郑国的罕达率军队攻打宋国。齐景公、卫灵公临时驻扎在渠蔭。邾君前来奔丧。秋七月二十三日，定公夫人姒氏死了。八月初一日，发生日食。九月，滕君前来参加葬礼。初九日，安葬我国君定公，下雨，安葬没有完成。初十日，太阳偏西时才完成安葬。十月初三日，安葬姒氏。冬天，修筑漆城。</p><p>　　十五年春，邾隐公来朝。子贡观焉。邾子执玉高，其容仰。公受玉卑，其容俯。子贡曰：&ldquo;以礼观之，二君者，皆有死亡焉。夫礼，死生存亡之体也。将左右周旋，进退俯仰，于是乎取之;朝祀丧戎，于是乎观之。今正月相朝，而皆不度，心已亡矣。嘉事不体，何以能久?高仰，骄也，卑俯，替也。骄近乱，替近疾。君为主，其先亡乎!&rdquo;</p><p>　　十五年春季，邾隐公前来鲁国朝见。子贡观礼。邾子把玉高高地举起，他的脸仰着。鲁定公谦卑地接受了玉，他的脸向下。子贡说：&ldquo;用礼来看待这件事，两位国君都快要死亡了。礼，是死生存亡的主体，一举一动或左或右，以及揖让、进退、俯仰，就从这里来选取它。朝会、祭礼、丧事、征战，也从这里来观察它。现在在正月互相朝见，而都不合法度，两位国君的心里已经不存在礼了。朝会不符合礼仪，哪里能够长久?高和仰，这是骄傲。低和俯，这是衰颓。骄傲接近动乱，衰颓接近疾病。君王是国家的主人，恐怕会先死去吧!&rdquo;</p><p>　　吴之入楚也，胡子尽俘楚邑之近胡者。楚既定，胡子豹又不事楚，曰：&ldquo;存亡有命，事楚何为?多取费焉。&rdquo;二月，楚灭胡。</p><p>　　吴国进攻楚国的时候，胡子把楚国城邑靠近胡国的百姓全部俘虏。楚国安定以后，胡子豹又不事奉楚国，说：&ldquo;国家的存亡由于天命，事奉楚国干什么?只不过多花费一点而已。&rdquo;二月，楚国灭亡胡国。</p><p>　　夏五月壬申，公薨。仲尼曰：&ldquo;赐不幸言而中，是使赐多言者也。&rdquo;</p><p>　　夏季，五月二十二日，鲁定公死。孔丘说：&ldquo;赐不幸而说中了，这件事使他成为多嘴的人了。&rdquo;</p><p>　　郑罕达败宋师于老丘。</p><p>　　郑国的罕达在老丘打败宋军。</p><p>　　齐侯、卫侯次于蘧挐，谋救宋也。</p><p>　　齐景公、卫灵公住在蘧挐。这是为了谋划救援宋国。</p><p>　　秋七月壬申，姒氏卒。不称夫人，不赴，且不祔也。</p><p>　　秋季，七月二十三日，鲁定公夫人姒氏死了。《春秋》不称她为夫人，这是因为没有发讣告，而且也没有陪祀祖姑之庙。</p><p>　　葬定公。雨，不克襄事，礼也。</p><p>　　安葬鲁定公。下雨，没有能办完事情，这是符合礼的。</p><p>　　葬定姒。不称小君，不成丧也。</p><p>　　安葬定姒。《春秋》不称她为小君，这是因为没有按夫人的葬礼来安葬。</p><p>　　冬，城漆。书，不时告也。</p><p>　　冬季，在漆地筑城，《春秋》所以记载这件事，是由于没有按时祭告祖庙。</p>"}