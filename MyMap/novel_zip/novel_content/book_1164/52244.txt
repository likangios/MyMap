{"id":"52244","title":"国风·郑风 ","content":"<p>溱 洧 <br />　　 溱与洧，方涣涣兮。士与女，方秉蕑兮。</p><p>　　女曰观乎？士曰既且，且往观乎？</p><p>　　洧之外，洵訏且乐。</p><p>　　维士与女，伊其相谑，赠之以勺药。</p><p>　　溱与洧，浏其清矣。士与女，殷其盈兮。</p><p>　　女曰观乎？士曰既且，且往观乎？</p><p>　　洧之外，洵訏且乐。</p><p>　　维士与女，伊其将谑，赠之以勺药。</p><p>　　注释： </p><p>　　青年男女春游之乐。一说夫妇同游之乐。</p><p>　　溱（音针）、洧（音伟）：河名。涣涣：春水盛貌。秉：执。蕑（音坚）：一种兰草。又名大泽兰，与山兰有别。</p><p>　　訏（音虚）：大。</p><p>　　芍药：一说与今之芍药不同，一种香草。</p><p>　　浏（音刘）：水深而清。殷：众多。 <br /></p><p>野有蔓草 <br />　　 野有蔓草，零露漙兮。</p><p>　　有美一人，清扬婉兮。</p><p>　　邂逅相遇，适我愿兮。</p><p>　　野有蔓草，零露瀼瀼。</p><p>　　有美一人，婉如清扬。</p><p>　　邂逅相遇，与子偕臧。</p><p>　　 <br />　　注释：</p><p>　　情人不期而遇的喜悦。</p><p>　　蔓（音万）：茂盛。漙（音团）：形容露水多。</p><p>　　清扬：目以清明为美，扬亦明也。婉：美好。</p><p>　　邂逅（音谢后）：不期而遇。</p><p>　　瀼（音瓤）：形容露水多。</p><p>　　臧（音脏）：好，善。 <br /></p><p>出其东门 <br />　　 出其东门，有女如云。</p><p>　　虽则如云，匪我思存。</p><p>　　缟衣綦巾，聊乐我员。</p><p>　　出其闉闍，有女如荼。</p><p>　　虽则如荼，匪我思且。</p><p>　　缟衣茹藘，聊可与娱。</p><p>　　注释： </p><p>　　男子表现自己爱有所专。</p><p>　　思：语助词。存：一说在；一说念；一说慰籍。</p><p>　　缟（音稿）：白色；素白绢。綦（音机）：暗绿色。员：语助词。</p><p>　　闉闍（音因都）：城外曲城的重门。荼：一说白茅花。</p><p>　　且：语助词。一说慰籍。</p><p>　　茹藘：茜草。 <br /></p><p>扬之水 <br />　　 扬之水，不流束楚。</p><p>　　终鲜兄弟，维予与女。</p><p>　　无信人之言，人实诳女。</p><p>　　扬之水，不流束薪。</p><p>　　终鲜兄弟，维予二人。</p><p>　　无信人之言，人实不信。</p><p>　　 <br />　　注释：</p><p>　　妻子劝丈夫勿信谗言。</p><p>　　楚：荆条。</p><p>　　鲜（音选）：少。</p><p>　　言：流言。诳（音筐）：骗。 <br /></p><p>子 衿 <br />青青子衿，悠悠我心。</p><p>纵我不往，子宁不嗣音？</p><p>青青子佩，悠悠我思。</p><p>纵我不往，子宁不来？</p><p>挑兮达兮，在城阙兮。</p><p>一日不见，如三月兮。</p><p>注释： </p><p>妻子等候亲人时的焦急心情。</p><p>子：男子的美称。衿：衣领。</p><p>嗣音：传音讯。</p><p>挑兮达兮：往来轻疾貌。城阙：城正面夹门两旁之楼。 <br /></p><p>东门之墠 <br />东门之墠，茹藘在阪。</p><p>其室则迩，其人甚远。</p><p>东门之栗，有践家室。</p><p>岂不尔思？子不我即。</p><p>注释： </p><p>怨情人不来相聚。</p><p>墠（音善）：土坪。茹藘（音如虑）：草名。即茜草，可染红色。阪（音板）：坡。</p><p>践：成行成列。</p><p>即：就。 <br /></p><p>丰 <br />　　 子之丰兮，俟我乎巷兮，悔予不送兮。</p><p>　　子之昌兮，俟我乎堂兮，悔予不将兮。</p><p>　　衣锦褧衣，裳锦褧裳。叔兮伯兮，驾予与行。</p><p>　　裳锦褧裳，衣锦褧衣。叔兮伯兮，驾予与归。</p><p>　　注释： </p><p>　　女子后悔没与情人同行，盼他来驾车同去。</p><p>　　丰：丰满，标致。俟（音四）：等候。送：致女曰送，亲迎曰逆。</p><p>　　昌：健壮，棒。将：出嫁时的迎送。</p><p>　　锦：锦衣，翟衣。褧（音窘）：妇女出嫁时御风尘用的麻布罩衣，即披风。行（音航）：往。</p><p>　　归：回。一说指女子出嫁。 <br /></p><p>褰 裳 <br />　　 子惠思我，褰裳涉溱。</p><p>　　子不我思，岂无他人？</p><p>　　狂童之狂也且！</p><p>　　子惠思我，褰裳涉洧。</p><p>　　子不我思，岂无他士？</p><p>　　狂童之狂也且！</p><p>　　注释： </p><p>　　男女间戏谑之辞。表现民间男女爱情。</p><p>　　惠：爱。褰（音千）：揭起。溱（音臻）：水名。</p><p>　　狂：痴狂。也且（音居）：作语助。</p><p>　　洧（音伟）：水名。即今河南省双泪河。 <br /></p><p>狡 童 <br />彼狡童兮，不与我言兮。</p><p>维子之故，使我不能餐兮。</p><p>彼狡童兮，不与我食兮。</p><p>维子之故，使我不能息兮。</p><p>注释： </p><p>女子对爱人的责怨。</p><p>狡：狡猾。</p><p>维：因为。 <br /></p><p>箨兮 <br />箨兮箨兮，风其吹女。</p><p>叔兮伯兮，倡予和女。</p><p>箨兮箨兮，风其漂女。</p><p>叔兮伯兮，倡予要女。</p><p>注释： </p><p>女子要求和爱人共同唱歌。</p><p>箨（音拓）：脱落的木叶。</p><p>倡：一说倡导，一说唱。</p><p>漂：飘。</p><p>要（音腰）：成也，和也。 <br /></p><p>山有扶苏 <br />　　 山有扶苏，隰有荷华。</p><p>　　不见子都，乃见狂且。</p><p>　　山有乔松，隰有游龙。</p><p>　　不见子充，乃见狡童。</p><p>　　注释： </p><p>　　女子与情人失约的感叹。一说刺时人美恶不辨。</p><p>　　扶苏：茂木。一说桑树。隰（音席）：洼地。</p><p>　　狂：狂愚的人。且（音居）：助词。一说拙、钝也。</p><p>　　游龙：植物名。即荭草。 <br /></p><p>有女同车 <br />有女同车，颜如舜华，</p><p>将翱将翔，佩玉琼琚。</p><p>彼美孟姜，洵美且都。</p><p>有女同行，颜如舜英，</p><p>将翱将翔，佩玉将将。</p><p>彼美孟姜，德音不忘。</p><p>注释：</p><p>赞美同车姑娘孟姜。</p><p>同车：一说男子驾车到女家迎娶。舜：植物名，即芙蓉花，又名木槿。华、英：花。</p><p>都：闲雅。</p><p>行：音航。</p><p>将将（音枪）：即锵锵。 <br /></p><p>女曰鸡鸣 <br />　　 女曰鸡鸣，士曰昧旦。子兴视夜，明星有烂。</p><p>　　将翱将翔，弋凫与雁。</p><p>　　弋言加之，与子宜之。宜言饮酒，与子偕老。</p><p>　　琴瑟在御，莫不静好。</p><p>　　知子之来之，杂佩以赠之。</p><p>　　知子之顺之，杂佩以问之。</p><p>　　知子之好之，杂佩以报之。</p><p>　　注释： </p><p>　　猎人夫妇，相戒早起及相互爱悦。</p><p>　　昧旦：天色将明未明之际。明星：启明星。</p><p>　　弋（音贻）：射箭，以生丝系矢。</p><p>　　加：射中。一说&ldquo;加豆&rdquo;，食器。宜：肴也。这里作动词。</p><p>　　御：奏。静：美好。</p><p>　　来：读为劳，抚慰之意。杂佩：玉佩。用各种佩玉构成，称杂佩。</p><p>　　问：赠送。 <br /></p><p>遵大路 <br />　　 遵大路兮，掺执子之祛兮，</p><p>　　无我恶兮，不寁故也！</p><p>　　遵大路兮，掺执子之手兮，</p><p>　　无我丑兮，不寁好也！</p><p>　　注释： </p><p>　　劳动人民爱情诗。女要求男莫要骤然丢掉旧情。</p><p>　　掺（音闪）：执。祛（音区）：袖口。</p><p>　　寁（音趱或捷）：迅速。故：故人。</p><p>　　好：旧好。 <br /></p><p>羔 裘 <br />　　 羔裘如濡，洵直且侯。</p><p>　　彼其之子，舍命不渝。</p><p>　　羔裘豹饰，孔武有力。</p><p>　　彼其之子，邦之司直。</p><p>　　羔裘晏兮，三英粲兮。</p><p>　　彼其之子，邦之彦兮。</p><p>　　 <br />　　注释：</p><p>　　陈古以讽今，刺当时郑国无此等臣僚。</p><p>　　羔裘：羔羊皮裘。一说古大夫的朝服。濡（音如）：湿，润泽 洵（音询）：信。诚然，的确。侯：美。</p><p>　　渝：变。</p><p>　　豹饰：用豹皮做衣服的边。孔：甚；很。</p><p>　　司直：负责正人过失的官吏。</p><p>　　晏：鲜盛貌。英：裘饰。粲：光耀。</p><p>　　彦：士的美称。 <br /></p><p>清 人 <br />　　 清人在彭，驷介旁旁。</p><p>　　二矛重英，河上乎翱翔。</p><p>　　清人在消，驷介镳镳。</p><p>　　二矛重乔，河上乎逍遥。</p><p>　　清人在轴，驷介陶陶。</p><p>　　左旋右抽，中军作好。</p><p>　　<br />注释： </p><p>　　郑文公恶高克贪而无理，使将清邑之兵御敌于河上，久而不召，师散而归，高克奔陈。公子素以为高克进不按理；文公退高克不循法，作此诗加以讽刺。</p><p>　　清：郑国之邑。彭、消、轴：河上地名。驷：驾车的四匹马。介：甲。旁旁：盛貌。</p><p>　　二矛：酋矛、夷矛。重英：以朱羽为矛饰，二矛树车上，遥遥相对，重叠相见。</p><p>　○镳（音标）：威武貌。</p><p>　　乔：雉羽。</p><p>　　陶陶：驱驰之貌。</p><p>　　左旋右抽：御者在车左，执辔御马；勇士在车右，执兵击刺。旋，还车。抽，拔刀。中军：古三军为上军、中军、下军，中军将帅为主帅。 <br /></p><p>大叔于田 <br />　　 叔于田，乘乘马。执辔如组，两骖如舞。</p><p>　　叔在薮，火烈具举。襢裼暴虎，献于公所。</p><p>　　将叔勿狃，戒其伤女。</p><p>　　叔于田，乘乘黄。两服上襄，两骖雁行。</p><p>　　叔在薮，火烈具扬。叔善射忌，又良御忌。</p><p>　　抑磬控忌，抑纵送忌。</p><p>　　叔于田，乘乘鸨。两服齐首，两骖如手。</p><p>　　叔在薮，火烈具阜。叔马慢忌，叔发罕忌，</p><p>　　抑释冰忌，抑鬯弓忌。</p><p>　　注释： </p><p>　　赞美善射、善猎、善御和善骑的青年猎人。一说同上篇刺郑庄公。</p><p>　　乘乘（音成盛）：前一乘为动词，后为名词。四马驾车叫乘。骖（音参）：车辕外侧两马。</p><p>　　薮（音擞）：沼泽地带。襢裼（音檀西）：赤膊。暴虎：徒手搏虎。公所：君王的宫室。</p><p>　　狃（音纽）：反复做某事。</p><p>　　黄：黄马。服：中央驾辕的马。</p><p>　　忌：作语助。抑：作语助。磬（音庆）、控、纵、送：骋马曰磬，止马曰控，发矢曰纵，从禽曰送。皆言御者驰逐之貌。</p><p>　　鸨（音保）：有黑白杂毛的马。</p><p>　　阜：旺盛。罕：稀少。</p><p>　　冰：箭筒盖。鬯（音唱）：弓囊。 <br /></p><p>叔于田 <br />　　 叔于田，巷无居人。</p><p>　　岂无居人？不如叔也。洵美且仁。</p><p>　　叔于狩，巷无饮酒。</p><p>　　岂无饮酒？不如叔也。洵美且好。</p><p>　　叔适野，巷无服马。</p><p>　　岂无服马？不如叔也。洵美且武。</p><p>　　注释： </p><p>　　颂扬青年猎人的豪迈和英武。一说美共叔段以刺郑庄公。<br />　　叔：一说指共叔段。于：去，往。田：打猎。</p><p>　　洵（音询）：真正的，的确。</p><p>　　狩：冬猎。</p><p>　　野：郊外。服马：骑马之人。一说用马驾车。<br /></p><p>将仲子 <br />　　 将仲子兮，无逾我里，无折我树杞。</p><p>　　岂敢爱之？畏我父母。</p><p>　　仲可怀也，父母之言亦可畏也。</p><p>　　将仲子兮，无逾我墙，无折我树桑。</p><p>　　岂敢爱之？畏我诸兄。</p><p>　　仲可怀也，诸兄之言亦可畏也。</p><p>　　将仲子兮，无逾我园，无折我树檀。</p><p>　　岂敢爱之？畏人之多言。</p><p>　　仲可怀也，人之多言亦可畏也。</p><p>　　注释： </p><p>　　姑娘要求情人别来她家，以免受父母兄弟及邻居的责骂。</p><p>　　将（音枪）：愿，请。一说发语词。仲子：相当于称为二哥。逾：越。里：邻里。二十五家为里。杞（音起）：木名，即杞柳。又名榉。落叶乔木，树如柳叶，木质坚实。</p><p>　　树桑、树檀：即桑树、檀树。倒文以协韵。 <br /></p><p>缁 衣 <br />　　 缁衣之宜兮，敝予又改为兮。</p><p>　　适子之馆兮，还予授子之粲兮。</p><p>　　缁衣之好兮，敝予又改造兮。</p><p>　　适子之馆兮，还予授子之粲兮。</p><p>　　缁衣之蓆兮，敝予又改作兮。</p><p>　　适子之馆兮，还予授子之粲兮。</p><p>　　注释： </p><p>　　作者对所谓&ldquo;好人&rdquo;的称道，并愿为他服务。</p><p>　　缁（音资）衣：黑色的衣服，古卿大夫居私朝之服。敝：坏。改为、改造、改作：这是随着衣服的破烂程度而说的，以见其关心。</p><p>　　馆：客舍。粲：形容新衣鲜明的样子。一说餐的假借。</p><p>　　蓆（音席）：宽大舒适。 <br /></p>"}