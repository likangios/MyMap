{"id":"52247","title":"国风·齐风 ","content":"<p>猗 嗟 <br />　　 猗嗟昌兮，颀而长兮，抑若扬兮。</p><p>　　美目扬兮，巧趋跄兮，射则臧兮。</p><p>　　猗嗟名兮，美目清兮，仪既成兮。</p><p>　　终日射侯，不出正兮，展我甥兮。</p><p>　　猗嗟娈兮，清扬婉兮。舞则选兮，</p><p>　　射则贯兮。四矢反兮，以御乱兮。</p><p>　　注释： </p><p>　　刺鲁庄公虽有威仪技艺，不能防闲其母而正家庭。措辞巧妙，意在言外。</p><p>　　猗嗟：叹词。昌：盛。颀：长貌。抑：美貌。扬：额角丰满。</p><p>　　巧趋：轻巧地疾走。跄（音枪）：趋步摇曳生姿。</p><p>　　名：明，昌盛之意。一说目上为名。</p><p>　　侯：靶。正（音征）：靶中心彩画处。展：诚然，真是。甥：姊妹之子为甥。一说姊妹之夫亦称甥。</p><p>　　选：齐也。</p><p>　　贯：中而穿革。反：复也，指箭皆射中原处。 <br /></p><p>载 驱 <br />　　 载驱薄薄，簟笰朱鞹。鲁道有荡，齐子发夕。</p><p>　　四骊济济，垂辔濔濔。鲁道有荡，齐子岂弟。</p><p>　　汶水汤汤，行人彭彭。鲁道有荡，齐子翱翔。</p><p>　　汶水滔滔，行人儦儦，鲁道有荡，齐子游敖。</p><p>　　 <br />　　注释：</p><p>　　讽刺文姜回齐的无耻行为。</p><p>　　薄薄：车疾行声。簟（音电）：方纹竹席。一说席作车门。笰（音浮）：车帘。一说雉羽作的蔽覆，放在车后。 鞹（音括）：光滑的皮革。一说用来作蔽覆。发夕：从傍晚出发到天亮。</p><p>　　骊（音离）：黑马。济济：美貌。辔（音佩）：马缰。濔濔（音你）：众多或柔和。岂弟（音凯替）：欢乐。</p><p>　　汶水：水名。汤汤（音伤）：水大貌。彭彭：多貌。</p><p>　　滔滔：水流浩荡。儦儦（音标）：行貌。一说众多貌。 <br /></p><p>敝 笱 <br />　　 敝笱在梁，其鱼鲂鳏。<br />　　齐子归止，其从如云。</p><p>　　敝笱在梁，其鱼鲂鱮。</p><p>　　齐子归止，其从如雨。</p><p>　　敝笱在梁，其鱼唯唯。</p><p>　　齐子归止，其从如水。</p><p>　　注释： </p><p>　　对文姜返齐荒淫无耻的秽行的讽刺。</p><p>　　敝笱：破旧鱼网，喻文姜。梁：捕鱼水坝。鲂（音房）：鳊鱼。鳏（音官）：鰔鱼。</p><p>　　齐子归止：文姜已嫁。其从如云：一说齐襄仍纠缠不已。</p><p>　　鱮（音序）：鲢鱼。</p><p>　　唯唯：游鱼互相追随。 <br /></p><p>卢 令 <br />　　 卢令令，其人美且仁。</p><p>　　卢重环，其人美且鬈。</p><p>　　卢重鋂，其人美且偲。</p><p>　　注释： </p><p>　　赞美猎人。</p><p>　　卢：猎犬，大黑犬。令令：铃声。</p><p>　　重（音虫）环：子母环。鬈（音全）：美好。一说勇壮。</p><p>　　重鋂（音梅）：一个大环套两个小环。偲（音猜）：多才。一说须多而美。 <br /></p><p>甫 田 <br />无田甫田，维莠骄骄。</p><p>无思远人，劳心忉忉。</p><p>无田甫田，维莠桀桀。</p><p>无思远人，劳心怛怛。</p><p>婉兮娈兮，总角丱兮。</p><p>未几见兮，突而弁兮。</p><p>注释： </p><p>怀念远人，久不归家，徒劳心力。一说少女怀念少年，久不相见，及相见，已由小孩变为成人。</p><p>无田（音佃）甫田：不要耕种大田。莠：杂草；狗尾草。骄骄、桀桀：高大貌。</p><p>忉忉（音刀）：忧劳貌。</p><p>怛怛（音达）：悲伤。</p><p>总角：童子将头发梳成两个髻。丱（音贯）：形容总角翘起之状。</p><p>弁（音辨）：冠。男子二十而冠。 <br /></p><p>南 山 <br />　　 南山崔崔，雄狐绥绥。</p><p>　　鲁道有荡，齐子由归。</p><p>　　既曰归止，曷又怀止？</p><p>　　葛屦五两，冠緌双止。</p><p>　　鲁道有荡，齐子庸止。</p><p>　　既曰庸止，曷又从止？</p><p>　　蓺麻如之何？衡从其亩。</p><p>　　取妻如之何？必告父母。</p><p>　　既曰告止，曷又鞫止？</p><p>　　析薪如之何？匪斧不克。</p><p>　　取妻如之何？匪媒不得。</p><p>　　既曰得止，曷又极止？</p><p>　　注释： </p><p>　　刺齐襄公与文姜兄妹淫乱，鲁桓公纵容文姜而不防闲，致遭杀身之祸。</p><p>　　崔崔：山势高峻。绥绥：求匹之貌。荡：平坦。齐子：指文姜。怀：思。一说来。</p><p>　　屦（音具）：麻、葛等制成的单底鞋。五两：五，通伍，行列也，两为一列之意。緌（音锐，二声）：帽带结在下巴下面下垂的部分。 庸：用，指文姜嫁与鲁桓公。从：相从。</p><p>　　蓺（音异）：种植。衡从：横纵之异体。告：一说告于祖庙。鞫（音菊）：穷，放任无束。</p><p></p><p>东方未明 <br />　　 东方未明，颠倒衣裳。</p><p>　　颠之倒之，自公召之。</p><p>　　东方未晞，颠倒裳衣。</p><p>　　颠之倒之，自公令之。</p><p>　　折柳樊圃，狂夫瞿瞿。</p><p>　　不能辰夜，不夙则莫。</p><p>　　 <br />　　注释：</p><p>　　穷苦人民当官差，应徭役，受监视，忙得早晚不宁。</p><p>　　公：公家。</p><p>　　晞（音希）：破晓，天刚亮。</p><p>　　樊：藩篱，篱笆。圃：菜园。狂夫：监工。一说狂妄无知的人。瞿瞿（音去）：惊顾貌。</p><p>　　不能辰夜：指不能掌握时间。夙（音素）：早。莫（音木）：古暮字。 <br /></p><p>东方之日 <br />　　 东方之日兮，彼姝者子，在我室兮。</p><p>　　在我室兮，履我即兮。</p><p>　　东方之月兮，彼姝者子，在我闼兮。</p><p>　　在我闼兮，履我发兮。</p><p>　　 <br />　　注释：</p><p>　　写新婚夫妇恩爱，形影不离。</p><p>　　履：同蹑，放轻脚步。即：相就，亲近。一说脚迹。</p><p>　　闼（音榻）：门内。</p><p>　　发：走去。 一说脚迹。 <br /></p><p>著 <br />　　 俟我于著乎而。</p><p>　　充耳以素乎而，尚之以琼华乎而。</p><p>　　俟我于庭乎而。</p><p>　　充耳以青乎而，尚之以琼莹乎而。</p><p>　　俟我于堂乎而。</p><p>　　充耳以黄乎而，尚之以琼英乎而。</p><p>　　注释： </p><p>　　姑娘见到亲迎时的未婚夫。</p><p>　　俟：迎候。著：通宁。门屏之间。古代婚娶亲迎的地方。乎而：方言。作语助。</p><p>　　充耳：饰物，悬在冠之两侧。以玉制成，下垂至耳。素、青、黄：各色丝线。尚之：缀之。琼：赤玉。华、莹、英：均指玉之色泽。一说琼华、琼莹、琼英皆美石之名。 <br /></p><p>还 <br />　　 子之还兮，遭我乎峱之间兮。</p><p>　　并驱从两肩兮，揖我谓我儇兮。</p><p>　　子之茂兮，遭我乎峱之道兮。</p><p>　　并驱从两牡兮，揖我谓我好兮。</p><p>　　子之昌兮，遭我乎峱之阳兮。</p><p>　　并驱从两狼兮，揖我谓我臧兮。</p><p>　　注释： </p><p>　　猎人互相间的赞美。</p><p>　　还（音玄）：轻捷貌。峱（音挠）：山名。</p><p>　　从：逐。肩：三岁的兽。揖：作揖，古礼节。儇（音宣）：灵利。</p><p>　　茂：美。</p><p>　　牡：公兽。 <br /></p><p>鸡 鸣 <br />　　 鸡既鸣矣，朝既盈矣。</p><p>　　匪鸡则鸣，苍蝇之声。</p><p>　　东方明矣，朝既昌矣。</p><p>　　匪东方则明，月出之光。</p><p>　　虫飞薨薨，甘与子同梦。</p><p>　　会且归矣，无庶予子憎。</p><p>　　注释： </p><p>　　妻子催促丈夫早起朝会。意在讽刺在朝者的荒淫怠惰。</p><p>　　朝：朝堂。一说早集。</p><p>　　昌：盛也。意味人多。</p><p>　　薨薨（音轰）：虫聚飞貌。甘：愿。</p><p>　　无庶予子憎：无使君臣以我故，憎恶于子。庶，众。 <br /></p>"}