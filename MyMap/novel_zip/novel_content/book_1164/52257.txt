{"id":"52257","title":"小雅·谷风之什","content":"<p>四 月 <br />　　 四月维夏，六月徂暑。先祖匪人，胡宁忍予？</p><p>　　秋日凄凄，百卉具腓。乱离瘼矣，爰其适归？</p><p>　　冬日烈烈，飘风发发。民莫不榖，我独何害！</p><p>　　山有嘉卉，侯栗侯梅。废为残贼，莫知其尤！</p><p>　　相彼泉水，载清载涿。我日构祸，曷云能榖？</p><p>　　滔滔江汉，南国之纪。尽瘁以仕，宁莫我有。</p><p>　　匪鹑匪鸢，翰飞戾天。匪鳣匪鲔，潜逃于渊。</p><p>　　山有蕨薇，隰有杞桋。君子作歌，维以高哀。</p><p>　　 <br />　　注释：</p><p>　　为仕者遭小人构祸，被逐南迁的抒愤诗。一说刺幽王在位贪残，下国构祸，怨乱并兴。</p><p>　　徂（音粗，二声）：往。胡宁忍予：何忍我遭此祸也。腓（音肥）：草木枯萎。瘼（音莫）：病；疾苦。</p><p>　　废：习惯。一说大。</p><p>　　滔滔江汉，南国之纪：江，汉，南国之大水，纪理众川，使不壅滞。有：通友，相亲。</p><p>　　鹑（音团）：通鷻。雕。桋（音夷）：木名。赤楝。 <br /></p><p>大 东 <br />　　 有饛簋飧，有捄棘匕。周道如砥，其直如矢。</p><p>　　君子所履，小人所视。睠言顾之，潸焉出涕。</p><p>　　小东大东，杼柚其空。纠纠葛屦，可以履霜。</p><p>　　佻佻公子，行彼周行。既往既来，使我心疚。</p><p>　　有冽氿泉，无浸穫薪。契契寤叹，哀我惮人。</p><p>　　薪是穫薪，尚可载也。哀我惮人，亦可息也。</p><p>　　东人之子，职劳不来。西人之子，粲粲衣服。</p><p>　　舟人之子，熊罴是裘。私人之子，百僚是试。</p><p>　　或以其酒，不以其浆。鞙鞙佩璲，不以其长。</p><p>　　维天有汉，监亦有光。跂彼织女，终日七襄。</p><p>　　虽则七襄，不成报章，睆彼牵牛，不以服箱。</p><p>　　东有启明，西有长庚。有捄天毕，载施之行。</p><p>　　维南有箕，不可以簸扬。</p><p>　　维北有斗，不可以挹酒浆。</p><p>　　维南有箕，载翕其舌。维北有斗，西柄之揭。</p><p>　　 <br />　　注释：</p><p>　　写周室对东方诸侯国的严重榨取，反映王室与诸侯的矛盾。</p><p>　　饛（音蒙）：满簋貌。簋（音鬼）：古食器。青铜或陶制。圆口，圈足，有耳或无耳。捄（音求）：长貌。匕（音比）：勺、匙之类。砥（音底）：磨刀石。睠（音倦）：同眷。反顾也。潸（音山）：泪流貌。</p><p>　　小东大东：东方大小之国。一说近东远东之国。杼（音住）：梭。盛纬器。柚（音轴）：织机受经者也。佻佻（音挑）：轻薄不耐劳苦之貌。</p><p>　　氿（音鬼）泉：侧出泉。穫：木名。桦树。一说刈伐。契契：忧苦貌。惮（音但）：劳。</p><p>　　西人：指周京师来人。舟：周的谐音。裘：皮裘。一说求。私人之子：家庭奴隶。百僚：百仆。一说百官。</p><p>　　鞙鞙（音捐）：玉貌。璲（音遂）：瑞玉名，可以为佩。瑞是宋玉。长：杂佩虽长都是普通的佩玉。汉：银河。监（音件）：视。跂（音起）：通歧。分歧。七襄：七次移动位置。</p><p>　　报：反复（织布）。睆（音缓）：明星貌。服：负。箱：大车之箱。毕：星宿名。共八星，形状象田猎用的毕网（带柄的网）。</p><p>　　斗：北斗星。挹（音义）：舀。翕（音细）：引。一说敛缩。揭：高举。按本章末四句，箕星张口要吞咽，斗星柄指向西方，比喻西人向东方搜刮和榨取。 <br /></p><p>蓼 莪 <br />　　 蓼蓼者莪，匪莪伊蒿。哀哀父母，生我劬劳！</p><p>　　蓼蓼者莪，匪莪伊蔚。哀哀父母，生我劳瘁！</p><p>　　瓶之罄矣，维罍之耻.鲜民之生，不如死之久矣。</p><p>　　无父何怙？无母何恃？出则衔恤，入则靡至。</p><p>　　父兮生我，母兮鞠我。拊我畜我，长我育我，</p><p>　　顾我复我，出入腹我。欲报之德，昊天罔极！</p><p>　　南山烈烈，飘风发发。民莫不榖，我独何害？</p><p>　　南山律律，飘风弗弗。民莫不榖，我独不卒。</p><p>　　注释： </p><p>　　人民苦于兵役不得终养父母。</p><p>　　蓼（音陆）：长大貌。莪（音俄）：莪蒿。蔚（音卫）：牡蒿。花如胡麻花，紫赤；实象角，锐而长。</p><p>　　瓶之罄矣，维罍之耻：瓶小而尽，罍大而盈。言罍耻者，刺王不使贫富均。</p><p>　　怙（音护）：依靠。</p><p>　　昊天罔极：指父母之恩如天，大而无穷。</p><p>　　烈烈：艰阻貌。发发（音拨）：疾貌。榖：养。律律：同烈烈。弗弗：风声。卒：终。指终养父母。 <br /></p><p>谷 风 <br />　　 习习谷风，维风及雨。</p><p>　　将恐将惧，维予与女。将安将乐，女转弃予。</p><p>　　习习谷风，维风及穨。</p><p>　　将恐将惧，寘予于怀。将安将乐，弃予如遗。</p><p>　　习习谷风，维山崔嵬。</p><p>　　无草不死，无木不萎。忘我大德，思我小怨。</p><p>　　 <br />　　注释：</p><p>　　刺朋友可共患难，不可共安乐。一说是弃妇的哀怨。</p><p>　　习习：微风和煦。一说大风之声。谷风：谷中之风。一说东风。将：且。一说作语助。</p><p>　　穨（音颓）：暴风。旋风、龙卷风之类。</p><p>　　崔嵬：山巅。 <br /></p><p>巷 伯 <br />　　 萋兮斐兮，成是贝锦。彼谮人者，亦已大甚！</p><p>　　哆兮侈兮，成是南箕。彼谮人者，谁適与谋？</p><p>　　缉缉翩翩，谋欲谮人。慎尔言也，谓尔不信。</p><p>　　捷捷幡幡，谋欲谮人。岂不尔受，既其女迁。</p><p>　　骄人好好，劳人草草。</p><p>　　苍天苍天，视彼骄人，矜此劳人。</p><p>　　彼谮人者，谁適与谋？取彼谮人，投畀豺虎。</p><p>　　豺虎不食，投畀有北。有北不受，投畀有昊。</p><p>　　杨园之道，猗于亩丘。寺人孟子，作为此诗。</p><p>　　凡百君子，敬而听之！</p><p>　　 <br />　　注释：</p><p>　　被谗遭害者的抒愤诗。</p><p>　　萋（音妻）、斐（音匪）：花纹错杂貌。贝锦：贝纹锦。哆（音齿）：张口。侈（音齿）：张大。南箕：星名。即箕宿。古人认为箕主口舌，故用来比谗者。</p><p>　　缉缉：口舌声。翩翩：往来貌。捷捷：同缉缉。幡幡：同翩翩。既其女迁：好谗之祸，行将迁而及汝。即变而整自己。</p><p>　　好好：喜也。草草：劳心也。</p><p>　’（音闭）：给予。北：北方寒凉不毛之地。昊：天。</p><p>　　杨园：园名。猗（音椅）：加。作：起。 <br /></p><p>何人斯 <br />　　 彼何人斯？其心孔艰。胡逝我梁？不入我门。</p><p>　　伊谁云从？维暴之云。</p><p>　　二人从行，谁为此祸？胡逝我梁？不入唁我。</p><p>　　始者不如今，云不我可？</p><p>　　彼何人斯？胡逝我陈？我闻其声，不见其身。</p><p>　　不愧于天，不畏于天。</p><p>　　彼何人斯？其为飘风。胡不自北，胡不自南。</p><p>　　胡逝我梁？祗搅我心。</p><p>　　尔之安行，亦不遑舍。尔之亟行，遑脂尔车。</p><p>　　壹者之来，云何其盱。</p><p>　　尔还而入，我心易也。还而不入，否难知也。</p><p>　　壹者之来，俾我祗也。</p><p>　　伯氏吹埙，仲氏吹篪。及尔如贯，谅不我知。</p><p>　　出此三物，以诅尔斯。</p><p>　　为鬼为蜮，则不可得。有腼面目，视人罔极。</p><p>　　作此好歌，以极反侧。</p><p>　　 <br />　　注释：</p><p>　　士大夫之间，互相倾轧残害，这是被害者的抒愤诗。</p><p>　　艰：狠心。</p><p>　　逝：经，过。梁：鱼坝。云：发语词。可：疑为过。</p><p>　　陈：堂前的路。</p><p>　　飘风：暴起之风。</p><p>　　安行：缓行。亟行：急行。脂：膏脂。一说轫车木，停车时支车用。壹者：发语词。类似云，乃。盱（音嘘）：张目。一说通吁，忧愁。</p><p>　　易：喜悦。祗（音其）：病。</p><p>　　埙（音熏）：古代用陶土做的一种吹奏乐器。篪（音池）：古代用竹制的一种管乐器。贯：用绳串物。三物：指犬、豕、鸡。诅（音祖）：盟誓。</p><p>　　蜮（音域）：短狐。古代传说动物。腼（音舔）：惭愧貌。一说狡狯貌。视人罔极：人相视无有极时，终必相见。一说给人看起不正派。反侧：反覆，不正直。 <br /></p><p>巧 言 <br />　　 悠悠昊天，曰父母且。无罪无辜，乱如此幠。</p><p>　　昊天已威，予慎无罪。昊天泰幠，予慎无辜。</p><p>　　乱之初生，僭始既涵。乱之又生，君子信谗。</p><p>　　君子如怒，乱庶遄沮。君子如祉，乱庶遄已。</p><p>　　君子屡盟，乱是用长。君子信盗，乱是用暴。</p><p>　　盗言孔甘，乱是用餤。匪其止共，维王之邛。</p><p>　　奕奕寝庙，君子作之。秩秩大猷，圣人莫之。</p><p>　　他人有心，予忖度之。躍躍毚兔，遇犬获之。</p><p>　　荏染柔木，君子树之。往来行言，心焉数之。</p><p>　　蛇蛇硕言，出自口矣。巧言如簧，颜之厚矣。</p><p>　　彼何人斯，居河之麋。无拳无勇，职为乱阶。</p><p>　　既微且尰，尔勇伊何？为犹将多，尔居徒几何？</p><p>　　注释： </p><p>　　刺统治者信佞人以巧言乱政。</p><p>　　悠悠：思也。且（音居）：语词。幠（音呼）：大也。慎：诚也。</p><p>　　僭（音见）：谗言。涵：包容。君子如怒：君子见谗人如怒斥之，则乱庶几可止。遄（音传）：疾，快。沮（音举）：止。祉：福。</p><p>　　餤（音谈）：进食。引申为增多。匪其止共，维王之邛：言不供职事，而病其主。止，职。</p><p>　　奕奕：大貌。秩秩：聪明有智貌。莫：谋划。毚（音馋）兔：狡兔。</p><p>　　荏（音忍）染：柔弱貌。行言：流言。蛇蛇（音移）：轻率貌。</p><p>　　麋：水边。职：职掌，主管。微：足疡。一说尾琐。尰（音肿）：足肿。一说臃肿。 <br /></p><p>小 弁 <br />弁彼鸒斯，归飞提提。民莫不榖，我独于罹。</p><p>何辜于天，我罪伊何。心之忧矣，云如之何。</p><p>踧踧周道，鞠为茂草。我心忧伤，惄焉如擣。</p><p>假寐永叹，维忧用老。心之忧矣，疢如疾首。</p><p>维桑与梓，必恭敬止。靡瞻匪父，靡依匪母。</p><p>不属于毛，不离于里。天之生我，我辰安在。</p><p>菀彼柳斯，鸣蜩嘒嘒。有漼者渊，萑苇淠淠。</p><p>譬彼舟流，不知所届。心之忧矣，不遑假寐。</p><p>鹿斯之奔，维足伎伎。雉之朝雊，尚求其雌。</p><p>譬彼坏木，疾用无枝。心之忧矣，宁莫之知。</p><p>相彼投兔，尚或先之，行有死人，尚或墐之。</p><p>君子秉心，微其忍之。心之忧矣，涕既陨之。</p><p>君子信谗，如或酬之。君子不惠，不舒究之。</p><p>伐木掎矣，析薪扡矣。舍彼有罪，予之佗矣。</p><p>莫高匪山，莫浚匪泉.君子无易由言，耳属于垣。</p><p>无逝我梁，无发我笱。我躬不阅，遑恤我后。</p><p>注释：</p><p>周幽王太子宜臼被废而怨怒。一说被逐妇女的哀怨。</p><p>弁（音盘）：乐也。鸒（音玉）：鸟名。亦名雅乌，寒鸦。提提（音时）：群飞貌。</p><p>踧踧（音敌）：平坦貌。鞠（音局）：穷，尽。惄（ 音溺）：思。擣（音捣）：心疾也。假寐：不脱冠衣而寐。疢（音趁）：病。</p><p>维桑与梓，必恭敬止：桑树、梓树为父母所栽，子孙看见，缅怀先人，必恭必敬。不属于毛，不离于里：毛在外阳以言父，里在内阴以言母。一说外不容于夫家，内不容于父母之家。</p><p>菀（音玉）：茂盛貌。蜩：蝉。嘒嘒（音会）：蝉鸣声。漼（音催，二声）：水深貌。淠淠（音配或毕）：茂盛貌。届：至。</p><p>伎伎（音其）：舒貌。雊（音够）：雉鸣也。坏：指木病。</p><p>投：关闭。先：放纵。墐（音尽）：埋葬。</p><p>掎：依。佗（音驼）：加。</p><p>逝：往，去。 <br /></p><p>小 宛 <br />宛彼鸣鸠，翰飞戾天。我心忧伤，念昔先人。</p><p>明发不寐，有怀二人。</p><p>人之齐圣，饮酒温克。彼昏不知，壹醉日富。</p><p>各敬尔仪，天命不又。</p><p>中原有菽，庶民采之。螟蛉有子，蜾蠃负之。</p><p>教诲尔子，式穀似之。</p><p>题彼脊令，载飞载鸣。我日斯迈，而月斯征。</p><p>夙兴夜寐，无忝尔所生。</p><p>交交桑扈，率场啄粟。哀我填寡，宜岸宜狱。</p><p>握粟出卜，自何能穀。</p><p>温温恭人，如集于木。惴惴小心，如临于谷。</p><p>战战兢兢，如履薄冰。</p><p>注释：</p><p>士大夫遭时之乱，兄弟相戒以免祸。</p><p>宛：小貌。鸠：斑鸠。一说鹰隼类，鶻雕。翰：高。戾：至。明发：天亮时。二人：父母也。</p><p>齐圣：聪明睿智。温：温籍自持。壹醉日富：醉酒夸富。一说醉则自盈满。不又：不再。</p><p>螟蛉有子，蜾蠃负之：螟蛉，螟蛾的幼虫。蜾蠃（音果裸）：细腰蜂。蜾蠃捕捉螟蛉等小虫，做它将来幼虫的食物。古人错认为蜾蠃螟蛉养之子。式：用。穀：善。似：继嗣。</p><p>题：视。忝：辱没。生：一说指父母；一说指人的一生。</p><p>桑扈：鸟名。填：通殄。苦也。寡：寡财。岸：牢房。握粟出卜：以粟既祀神，又酬卜。 <br /></p><p>小 旻 <br />　　 旻天疾臧，敷于下土。谋犹回遹，何日斯沮？</p><p>　　谋臧不从，不臧覆用。我视谋犹，亦孔之邛。</p><p>　　潝潝訿訿，亦孔之哀。谋之其臧，则具是违。</p><p>　　谋之不臧，则具是依。我视犹谋，伊于胡底？</p><p>　　我龟既厌，不我告犹。谋父孔多，是用不集。</p><p>　　发言盈庭，谁敢执其咎。</p><p>　　如匪行迈谋，是用不得于道。</p><p>　　哀哉为犹，匪先民是程，匪大犹是经。</p><p>　　维尔言是听，维尔言是争。</p><p>　　如彼筑室于道谋，是用不溃于成。</p><p>　　过虽靡止，或圣或否。民虽靡膴，或哲或谋。</p><p>　　或肃或艾，如彼泉流，无沦胥以败。</p><p>　　不敢暴虎，不敢冯河。人知其一，莫知其他。</p><p>　　战战兢兢，如临深渊，如履薄冰。</p><p>　　 <br />　　注释：</p><p>　　刺统治者政策邪辟，任用小人。</p><p>　　敷：布。谋：指政策。犹：道，谋。回遹（音玉）：邪僻。沮（音举）：止。邛（音穷）：病。</p><p>　　潝潝（音细）：翕翕。訿訿（音子）：诋毁，诽谤。潝潝訿訿，谓臣下不供职。具：俱。于：往。底：至。</p><p>　　犹：道。集：就，成就。如匪行迈谋：谋于路人，无所适从。一说商量出行，又不行动。</p><p>　　程：法。经：行。溃：达到。</p><p>　　靡止：言小也。膴（音呼）：大也，多也。谋：聪明。艾（音义）：治也。指办事干练。败：水浸湿损坏物。</p><p>　　暴虎：搏虎，徒手打虎。冯（音凭）河：涉水过河。 <br /></p>"}