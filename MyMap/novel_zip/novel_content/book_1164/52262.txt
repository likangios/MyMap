{"id":"52262","title":"大雅·文王之什","content":"<p>文王有声 <br />　　 文王有声，遹骏有声。遹求厥宁，遹观厥成。</p><p>　　文王烝哉！</p><p>　　文王受命，有此武功。既伐于崇，作邑于丰。</p><p>　　文王烝哉！</p><p>　　筑城伊淢，作丰伊匹。匪棘其欲，遹追来孝。</p><p>　　王后烝哉！</p><p>　　王公伊濯，维丰之垣。四方攸同，王后维翰。</p><p>　　王后烝哉！</p><p>　　丰水东注，维禹之绩。四方攸同，皇王维辟。</p><p>　　皇王烝哉！</p><p>　　镐京辟癰，自西自东。自南自北，无思不服。</p><p>　　皇王烝哉！</p><p>　　考卜维王，宅是镐京。维龟正之，武王成之。</p><p>　　武王烝哉！</p><p>　　丰水有芑，武王岂不仕。诒厥孙谋，以燕翼子。</p><p>　　武王烝哉！</p><p>　　 <br />　　注释：</p><p>　　歌颂文王迁丰武王迁镐而周兴。</p><p>　　遹（音域）：遵循。一说作语助。骏（音俊）：大。烝（音征）：国君。一说赞美之词。</p><p>　　伊：作语助。淢（音序）：护城河。匹：配。棘：急。</p><p>　　公：事。濯（音浊）：大。翰：桢干。即骨干。</p><p>　　皇王维辟：一说君王是法则。</p><p>　　芑（音起）：白苗高粱。一说嘉禾。仕：事。诒厥孙谋：武王之谋遗子孙也。以燕翼子：以安敬事之子孙。 <br /></p><p>下 武 <br />　　 下武维周，世有哲王。三后在天，王配于京。</p><p>　　王配于京，世德作求。永言配命，成王之孚。</p><p>　　成王之孚，下士之式。永言孝思，孝思维则。</p><p>　　媚兹一人，应侯顺德。永言孝思，昭哉嗣服！</p><p>　　昭兹来许，绳其祖武。於万斯年，受天之祜。</p><p>　　受天之祜，四方来贺。於斯万年，不遐有佐。</p><p>　　 <br />　　注释：</p><p>　　赞美武王能继先王之德以昭后嗣。</p><p>　　下武维周：后人能继先祖维周家。下，后；武，继。三后：指太王，王季，文王。王配于京：武王又能配行其道于京。</p><p>　　求：逑，匹也。永言配命：武王配天命，更光大也。孚：信。</p><p>　　孝：代指美德。</p><p>　　应：当。侯：乃。嗣服：一说继承祖宗的事业。</p><p>　　兹：哉。来许：后进。绳：继。武：迹。引申为功绩。</p><p>　　不遐有佐：岂有不来相佐。一说怎会有过失？ <br /></p><p>灵 台 <br />　　 经始灵台，经之营之。庶民攻之，不日克之。</p><p>　　经始勿亟，庶民子来。</p><p>　　王在灵囿，麀鹿攸伏。麀鹿濯濯，白鸟翯翯。</p><p>　　王在灵沼，於牣鱼跃！</p><p>　　虡业维枞，贲鼓维镛。於论钟鼓，於乐辟癰。</p><p>　　於论钟鼓，於乐辟癰。鼍鼓逢逢，矇瞍奏公。</p><p>　　 <br />　　注释：</p><p>　　歌颂文王有钟鼓鱼鸟与民同乐。</p><p>　　灵台：台名。一说文王所筑，很快修成如神灵所为。经：测量。攻：制作。亟：急。</p><p>　　麀（音优）：母鹿。攸：作语助。濯濯（音浊）：娱游。翯翯（音贺）：肥泽。牣（音任）：满。</p><p>　　虡（音巨）：植木以悬钟磬，其横者曰栒。业：栒上大板。枞（音匆）：业上悬钟磬处以彩色为崇牙。贲：大鼓。镛：大钟。论：伦。一说思；一说抡，敲击。辟癰（音必拥）：水环山的风景区。</p><p>　　鼍（音驼）鼓：鳄鱼皮蒙的鼓。矇瞍（音蒙叟）：有眸子而无见者曰矇；无眸子曰瞍。古时乐师多为盲人。公：通工、功。指奏乐之事。 <br /></p><p>皇 矣 <br />　　 皇矣上帝！临下有赫。监观四方，求民之莫。</p><p>　　维此二国，其政不获。维必四国，爰究爰度？</p><p>　　上帝耆之，憎其式廓。乃眷西顾，此维于宅。</p><p>　　作之屏之，其菑其翳。修之平之，其灌其栵。</p><p>　　启之辟之，其柽其椐。攘之剔之，其檿其柘。</p><p>　　帝迁明德，串夷载路。天立厥配，受命既固。</p><p>　　帝省其山，柞棫斯拔。松柏斯兑，帝作邦作对。</p><p>　　自大伯王季，维此王季。因心则友，则友其兄。</p><p>　　则笃其庆，载锡之光。受禄无丧，奄有四方。</p><p>　　维此王季，帝度其心。貊其德音，其德克明。</p><p>　　克明克类，克长克君。王此大邦，克顺克比。</p><p>　　比于文王，其德靡悔。既受帝祉，施于孙子。</p><p>　　帝谓文王，无然畔援。无然歆羡，诞先登于岸。</p><p>　　密人不恭，敢距大邦。侵阮徂共，王赫斯怒。</p><p>　　援整其旅，以按徂旅。</p><p>　　以笃于周祜，以对于天下。</p><p>　　依其在京，侵自阮疆。陟我高冈，无矢我陵。</p><p>　　我陵我阿，无饮我泉。我泉我池，度其鲜原。</p><p>　　居岐之阳，在渭之将。万邦之方，下民之王。</p><p>　　帝谓文王，予怀明德。</p><p>　　不大声以色，不长夏以革。</p><p>　　不知不识，顺帝之则。帝谓文王，询尔仇方。</p><p>　　同尔兄弟，以尔钩援，与尔临冲，以伐崇墉。</p><p>　　临冲闲闲，崇墉言言。执讯连连，攸馘安安。</p><p>　　是类是祃，是致是附。四方以无侮，临冲茀茀。</p><p>　　崇墉仡仡，是伐是肆。是绝是忽，四方以无拂。</p><p>　　 <br />　　注释：</p><p>　　周人陈述祖德及文王伐密伐崇，克敌制胜。</p><p>　　临：视。莫：定。二国：一说殷、夏；一说邰、豳。四国：四方。耆（音其）：致。一说憎恶。憎其式廓：一说增大其疆域（憎通增）；一说憎恶二国作恶不断扩大。眷：回顾。</p><p>　　作：通斫。砍，斩。菑（音字）、翳（音义）：木立死曰菑，自毙曰翳。栵（音立）：一说砍伐又生的树；一说树木成行成列。柽（音称）：又名三春柳。椐（音居）：木名。灵寿木。攘（音嚷）：排除。檿（音掩）：山桑。柘（音这）：木名。叶可喂蚕。串夷：即混夷，西戎国名。路：瘠。天立厥配：一说上天立了符合天意的人。</p><p>　　作对：择其可当此国者而君之。因心：因，姻，亲。亲心即仁心。笃其庆：笃于亲。庆，善。载锡之光：一说赐文王之大位。奄有：覆盖；广有。</p><p>　　貊（音陌）：静。克明：能区分是非。克类：一说能区分族类。克长克君：一说能做族长，能做君长。比：顺从。比于文王：一说归顺文王。</p><p>　　无然畔援（音换）：不要跋扈。一说不要舍此取彼；一说不要徘徊不进。诞：作语助。登：成。一说升。岸：讼。一说高地。按：止。旅：地名。莒。对：安定。</p><p>　　依：据。一说盛貌。京：周地。一说大阜。侵：一说寝。息兵。矢：陈列。鲜（音显）：巘的假借。山地。原：平原。将：侧。方：则。指榜样，效法。</p><p>　　不大声以色，不长夏以革：不发怒声与怒色，不齐之以扑刑与鞭刑。以，与。夏，夏楚，扑作教刑；革，鞭革，鞭作官刑。钩援：古时攻城工具。云梯之类。临冲：古时两种战车的名称。</p><p>　　闲闲：一说动摇；一说盛大。言言：高大。连连：徐。馘（音国）：不服者杀而献其左耳。安安：不轻暴。类：古代以特别事故祭天与天神叫类。祃（音骂）：古代军中的祭名。致：送而付之。以克而不取。附：通抚。茀茀（音福）：强盛貌。仡仡（音义）：通屹屹。高耸貌。肆：突。袭击。忽：灭。拂：违抗。 <br /></p><p>思 齐 <br />　　 思齐大任，文王之母。思媚周姜，京室之妇。</p><p>　　大姒嗣徽音，则百斯男。</p><p>　　惠于宗公，神罔时怨。神罔时恫，刑于寡妻。</p><p>　　至于兄弟，于御于家邦。</p><p>　　雝雝在宫，肃肃在庙。不显亦临，无射亦保。</p><p>　　肆戎疾不殄，烈假不瑕。不闻亦式，不谏亦入。</p><p>　　肆成人有德，小子有造。</p><p>　　古之人无斁，誉髦斯士。</p><p>　　 <br />　　注释：</p><p>　　颂文王之所以英明，是有圣母贤妻之故。</p><p>　　齐（音斋）：肃敬。媚：爱。周姜：周太王妇。太姒：文王之妃。徽：美。则百斯男：太姒十子，众妾则宜百子也。</p><p>　　惠：顺。宗公：先公。一说大臣。时：是。恫（音通）：痛。刑：法也。寡妻：嫡妻。御：治。</p><p>　　雝雝：谐和。肃肃：恭敬貌。不显亦临，无射亦保：明显之处应该看到，不明显处也要留意。指任用人才。</p><p>　　肆：故，今。戎：大。不：语词。殄：绝。烈、假：皆病也。不：语词。瑕：已。不闻亦式，不谏亦入：闻善言就用，有进谏就采纳。不、亦，语词。</p><p>　　古之人无斁：古之人无厌于有名誉之俊士。髦（音毛）：俊。 <br /></p><p>旱 麓 <br />　　 瞻彼旱麓，榛楛济济。岂弟君子，干禄岂弟。</p><p>　　瑟彼玉瓒，黄流在中。岂弟君子，福禄攸降。</p><p>　　鸢飞戾天，鱼跃在渊。岂弟君子，遐不作人。</p><p>　　清酒既载，骍牡既备。以享以祀，以介景福。</p><p>　　瑟彼柞棫，民所燎矣。岂弟君子，神所劳矣。</p><p>　　莫莫葛藟，施于条枚。岂弟君子，求福不回。</p><p>　　 <br />　　注释：</p><p>　　赞周文王能修祖先后稷、公刘、大王、王季之德以受福。</p><p>　　旱：山名。麓：山脚。楛（音户）：木名。似荆而赤。济济：众多。岂弟：乐易也。干：求。</p><p>　　瑟：洁鲜貌。玉瓒：玉杓。古时以圭为柄的一种酒器。圭前有勺，可以灌酒祭神。黄流：酿酒时合郁金之香，色黄如金。</p><p>　　既载：已在尊中矣。载，一说陈设。</p><p>　　瑟：众貌。劳（音烙）：来。佑助。</p><p>　　莫莫：施貌。一说繁密貌。不回：不违祖先之道。 <br /></p><p>棫 朴 <br />　　 芃芃棫朴，薪之槱之。济济辟王，左右趣之。</p><p>　　济济辟王，左右奉璋。奉璋峨峨，髦士攸宜。</p><p>　　淠彼泾舟，烝徒楫之。周王于迈，六师及之。</p><p>　　倬彼云汉，为章于天。周王寿考，遐不作人。</p><p>　　追琢其章，金玉其相。勉勉我王，纲纪四方。</p><p>　　 <br />　　注释：</p><p>　　颂周文王乐育贤才，盛德服人，四方归附。</p><p>　　芃芃：木盛貌。棫、朴（音破）：二木名。意味用人有方，人才众多。槱（音由）：积也。辟：君也。左右趣之：左右诸臣皆促疾于事。</p><p>　　璋：古时祭祀用的一种酒器。玉石制成。峨峨：庄严貌。</p><p>　　淠（音譬）：舟行貌。泾：水名。烝：多。楫：划船。于：往。迈：行。</p><p>　　倬（音卓）：大。云汉：天河。遐：远。</p><p>　　追：雕。金曰雕，玉曰琢。纲纪：以网罟喻为政，张之为纲，理之为纪。 <br /></p><p>绵 <br />　　 绵绵瓜瓞，民之初生。自土沮漆，古公亶父。</p><p>　　陶复陶穴，未有家室。</p><p>　　古公亶父，来朝走马。率溪水浒，至于岐下。</p><p>　　爰及姜女，聿来胥宇。</p><p>　　周原膴膴，堇荼如饴。爰始爰谋，爰契我龟。</p><p>　　曰止曰时，筑室于兹。</p><p>　　迺慰迺止，迺左迺右。迺疆迺理，迺宣迺亩。</p><p>　　自西徂东，周爰执事。</p><p>　　乃召司空，乃召司徒。俾立室家，其绳则直。</p><p>　　缩版以载，作庙翼翼。</p><p>　　捄之陾陾，度之薨薨。筑之登登，削屡冯冯。</p><p>　　百堵皆兴，鼛鼓弗胜。</p><p>　　迺立皋门，皋门有伉。迺立应门，应门将将。</p><p>　　迺立冢土，戎丑攸行。</p><p>　　肆不殄厥愠，亦不陨厥问.柞棫拔矣，行道兑矣。</p><p>　　混夷駾矣，维其喙矣。</p><p>　　虞芮质厥成，文王蹶厥生。</p><p>　　予曰有疏附，予曰有先後。</p><p>　　予曰有奔奏，予曰有御侮。</p><p>　　注释： </p><p>　　周人自述太王迁歧，创业兴国，文王继昌的开国历史。</p><p>　　绵绵：不绝貌。瓜瓞（音蝶）：大曰瓜，小曰瓞。民：周民。土：杜。水名。沮、漆：皆水名。古公：豳公。亶父：周太王名。陶：挖掘。复；地室。</p><p>　　及：一说与；一说配。胥：相；视。宇：居。</p><p>　　周原：沮、漆之间。膴膴（音午）：美。堇（音紧）：堇葵。一说乌头，附子。荼：苦菜。苣荬菜。始：谋。爰契我龟：又于是契灼其龟而卜之。一说以刀刻龟。时；居住。</p><p>　　迺：乃。慰：安。一说止。左、右：东西列之也。疆：划其大界。理：别其条理。一说区分土地。宣：布散其居。一说导其沟池。亩：治其田畴。</p><p>　　司空、司徒：卿官。司空掌营国邑；司徒掌徒役之事。缩版：以绳束筑版。</p><p>　　捄（音纠）：盛土于器。陾陾（音仍）：众也。度：塞。薨薨（音轰）：众声也。登登：用力也。冯冯（音平）：墙坚声。堵：五版为堵。兴：起也。鼛（音高）：大鼓。长一丈二尺。</p><p>　　皋门：王之郭门曰皋门。伉（音炕）：高貌。应门：王之正门曰应门。将将：严正也。冢土：大社。</p><p>　　肆：遂。殄（音舔）：断绝。愠（音运）；怨愤。兑：通行。混夷：西戎国名。駾（音退）：受惊奔窜。喙（音会）：困。一说短气貌。</p><p>　　质：成也。成：平也。蹶（音贵）：动。生：性。予：我。疏附：率下亲上曰疏附。先後：相道前后曰先後。奔奏：喻德宣誉曰奔奏。一说奔走。 <br /></p><p>大 明 <br />　　 明明在下，赫赫在上。天难忱斯，不易维王。</p><p>　　天位殷適，使不挟四方。</p><p>　　挚仲氏任，自彼殷商，来嫁于周，曰嫔于京。</p><p>　　乃及王季，维德之行。大任有身，生此文王。</p><p>　　维此文王，小心翼翼。昭事上帝，聿怀多福。</p><p>　　厥德不回，以受方国。</p><p>　　天监在下，有命既集。文王初载，天作之合。</p><p>　　在洽之阳，在渭之涘。文王嘉止，大邦有子。</p><p>　　大邦有子，伣天之妹，文定厥详，亲迎于渭。</p><p>　　造舟为梁，不显其光。</p><p>　　有命自天，命此文王。于周于京，缵女维莘。</p><p>　　长子维行，笃生武王。保右命尔，燮伐大商。</p><p>　　殷商之旅，其会如林。矢于牧野，维予侯兴。</p><p>　　上帝临女，无贰尔心。</p><p>　　牧野洋洋，檀车煌煌。驷颉号砼恚ι懈浮</p><p>　　时维鹰扬，凉彼武王。肆伐大商，会朝清明。</p><p>　　 <br />　　注释：</p><p>　　周人称述文武从开国到灭商得天之助。</p><p>　　明明：施明德于天下。忱（音沉）：信也。適（音敌）：嗣也。挟（音夹）：达也。</p><p>　　挚：国名。仲：中女也。任：姓。嫔（音贫）：妇。一说嫁。大任：太任。文王之母。身：怀孕。</p><p>　　聿：语词。怀：可。方国：四方来附者。</p><p>　　集：就。初载：初年。洽（音合）：水名。阳：水的北面。渭：水名。涘：涯。水边。嘉：美。</p><p>　　伣（音欠）：好比。文：礼。详：吉。造舟为梁：舟上加板，造为浮桥。不：发语词。</p><p>　　于周于京：改号为周，易邑为京。缵女：继妃。一说继女。莘：国名。长子：文王长子伯邑考。一说长女太姒。维行：维德之行。笃：语词。燮（音谢）：和也。</p><p>　　旅：众。会：发石机。一说古代旗的一种。矢：陈。一说誓。</p><p>　　洋洋：广大貌。煌煌：明也。颉海ㄒ粼撼嗝赘沟穆怼Ｉ懈福航劳Ａ梗ㄒ袅粒焊ㄗ簟Ｋ粒阂凰邓臁；岢迕鳎阂坏揭怀煜虑迕鳌 <br /></p><p>文 王 <br />　　 文王在上，於昭于天。周虽旧邦，其命维新。</p><p>　　有周不显，帝命不时。文王陟降，在帝左右。</p><p>　　亹亹文王，令闻不已。陈锡哉周，侯文王孙子。</p><p>　　文王孙子，本支百世。凡周之士，不显亦世？</p><p>　　世之不显？厥犹翼翼。思皇多士，生此王国。</p><p>　　王国克生，维周之桢。济济多士，文王以宁。</p><p>　　穆穆文王，於缉熙敬止。假哉天命，有商孙子。</p><p>　　商之孙子，其丽不亿？上帝既命，侯于周服。</p><p>　　侯服于周，天命靡常。殷士肤敏，裸将于京。</p><p>　　厥作裸将，常服黼冔。王之荩臣，无念尔祖？</p><p>　　无念尔祖？聿修厥德。永言配命，自求多福。</p><p>　　殷之未丧师，克配上帝。宜鉴于殷，骏命不易。</p><p>　　命之不易，无遏尔躬。宣昭义问，有虞殷自天。</p><p>　　上天之载，无声无臭。仪刑文王，万邦作孚。</p><p>　　 <br />　　注释：</p><p>　　周代祭祀时颂美文王。</p><p>　　文王在上：文王既没，而其神在上，昭明于天。於（音呜）：叹词。昭：昭著。有、不：语词。显：光也。不：语词。时：是。文王陟降：文王之神在天，一升一降，无时不在上帝之左右。</p><p>　　亹亹（音伟）：勉也。令闻：善誉；善声。陈锡：申赐，重赐，赐之多也。侯：乃；于是。本：本宗。支：支系。不、亦：语词。</p><p>　　犹：谋。翼翼：恭敬。皇：美。桢：古代筑墙两端树立的木柱。引申为支柱。济济：形容众多。</p><p>　　穆穆：美也。於：叹词。缉熙：光明。敬：一说谨慎。止：辞也。假：伟大。丽：数也。周服：臣服于周。</p><p>　　肤：美。敏：疾。裸（音贯）：灌鬯也。将：行。黼：白与黑相间。冔（音许）：冠冕。夏后氏曰收，周曰冕。荩（音进）：进，用。无念：念也。不，语词。</p><p>　　配命：合天命。丧师：丧失人心。骏命不易：天之大命，持之不易。</p><p>　　遏：止。载：事。刑：法。孚：信。 <br /></p>"}