{"id":"52248","title":"国风·秦风","content":"<p>权 舆 <br />　　 於我乎，夏屋渠渠。今也每食无馀。</p><p>　　于嗟乎，不承权舆。</p><p>　　於我乎，每食四簋。今也每食不饱。</p><p>　　于嗟乎，不承权舆。</p><p>　　 <br />　　注释：</p><p>　　没落贵族留恋过去的生活，哀叹今不如昔。</p><p>　　於（音呜）：叹词。夏屋：大俎；大的食器。渠渠：盛也。</p><p>　　权舆：本谓草木萌芽的状态，引申为起始、初时。簋（音鬼）：古代食器。青铜或陶制。 <br /></p><p>渭 阳 <br /> 我送舅氏，曰至渭阳。</p><p>　　何以赠之？路车乘黄。</p><p>　　我送舅氏，悠悠我思。</p><p>　　何以赠之？琼瑰玉佩。</p><p>　　 <br />　　注释：</p><p>　　表现外甥与舅父惜别的感情。</p><p>　　曰：语词，无实义。渭：水名。阳：山之南或水之北。</p><p>　　路车：大车。乘（音剩）黄：黄马。</p><p>　　琼：美玉。瑰（音归）：次于玉的美石。 <br /></p><p>无 衣 <br />　　 岂曰无衣？与子同袍。</p><p>　　王于兴师，修我戈矛，与子同仇！</p><p>　　岂曰无衣？与子同泽。</p><p>　　王于兴师，修我矛戟，与子偕作！</p><p>　　岂曰无衣？与子同裳。</p><p>　　王于兴师，修我甲兵，与子偕行！</p><p>　　 <br />　　注释：</p><p>　　反映战士的友谊。从穿衣到赴敌，愿共患难。</p><p>　　袍：长衣服的统称。</p><p>　　泽：里衣。</p><p>　　戟（己）：长一丈六尺，镶有分枝的锋刃。</p><p>　　甲：铠甲。兵：兵器。 <br /></p><p>晨 风 <br />　　 鴥彼晨风，郁彼北林。未见君子，忧心钦钦。</p><p>　　如何如何？忘我实多！</p><p>　　山有苞栎，隰有六驳。未见君子，忧心靡乐。</p><p>　　如何如何？忘我实多！</p><p>　　山有苞棣，隰有树檖。未见君子，忧心如醉。</p><p>　　如何如何？忘我实多！</p><p>　　 <br />　　注释：</p><p>　　女子怀念爱人。</p><p>　　鴥（音玉）：疾飞貌。晨风：鸟名。似鹞。郁：茂盛貌。北林：林名。一说北面的森林。钦钦；忧貌。</p><p>　　苞：茂盛。栎（音立）：落叶乔木。花黄褐色，俗名柞。六：多数之意。驳：树名。即梓榆。一说六驳如马，锯牙食虎豹。靡乐：不乐。</p><p>　　棣（音地）：木名。即唐棣。檖（音岁）：木名。即赤罗，山梨。 <br /></p><p>黄 鸟 <br />　　 交交黄鸟，止于棘。谁从穆公？子车奄息。</p><p>　　维此奄息，百夫之特。临其穴，惴惴其栗。</p><p>　　彼苍者天，歼我良人。如可赎兮，人百其身！</p><p>　　交交黄鸟，止于桑。谁从穆公？子车仲行。</p><p>　　维此仲行，百夫之防。临其穴，惴惴其栗。</p><p>　　彼苍者天，歼我良人。如可赎兮，人百其身！</p><p>　　交交黄鸟，止于楚。谁从穆公？子车鍼虎。</p><p>　　维此鍼虎，百夫之御。临其穴，惴惴其栗。</p><p>　　彼苍者天，歼我良人。如可赎兮，人百其身！</p><p>　　 <br />　　注释：</p><p>　　秦穆公死后，杀三良以殉葬。秦人痛惜三良，写此诗以示反抗。</p><p>　　交交：飞而往来之貌。一说鸟叫声。从：从死，即殉葬。奄息、仲行、鍼虎：子车之子。</p><p>　　特：杰出之称。一说匹敌。惴惴（音缀）：恐惧。栗：战栗。</p><p>　　歼：消灭，杀死。人百其身：一人替三良死百次都愿意。一说以百人换其一人。</p><p>　　防：抵挡。 <br /></p><p>终 南 <br />　　 终南何有？有条有梅。</p><p>　　君子至止，锦衣狐裘。</p><p>　　颜如渥丹，其君也哉。</p><p>　　终南何有？有纪有堂。</p><p>　　君子至止，黻衣绣裳。</p><p>　　佩玉将将，寿考不忘。</p><p>　　 <br />　　注释：</p><p>　　终南山的姑娘，对进山青年表示热烈爱慕。</p><p>　　条：山楸。一说柚树。梅：一说楠树。</p><p>　　其君也哉：仪貌尊严也。</p><p>　　纪、堂：假借字，即杞、棠。</p><p>　　黻（音服）：古代礼服上，黑色与青色花纹。绣：五彩俱备的绘画。</p><p>　　将将（音枪）：佩玉之声。寿考不忘：万寿无疆。忘，亡也，已也。 <br /></p><p>蒹 葭 <br />　　 蒹葭苍苍，白露为霜。所谓伊人，在水一方。</p><p>　　溯洄从之，道阻且长；溯游从之，宛在水中央</p><p>　　蒹葭凄凄，白露未晞。所谓伊人，在水之湄。</p><p>　　溯洄从之，道阻且跻；溯游从之，宛在水中坻</p><p>　　蒹葭采采，白露未已，所谓伊人，在水之涘。</p><p>　　溯洄从之，道阻且右；溯游从之，宛在水中沚</p><p>　　注释： </p><p>　　这是一篇美丽的情歌。想望伊人，可望而不可即，饱含无限情意。</p><p>　　蒹（音兼）：没长穗的芦苇。葭（音家）：初生的芦苇。苍苍：鲜明、茂盛貌。</p><p>　　溯洄：逆流而上。溯游：顺流而下。</p><p>　　晞（音西）：干。</p><p>　　跻（音鸡）：登；升。坻（音迟）：小渚。</p><p>　　采采：茂盛貌。涘（音四）：水边。 </p><p>　　右：不直，绕弯。沚（音止）：水中的小沙滩。 <br /></p><p>小 戎 <br />　　 小戎俴收，五楘梁辀。游环胁驱，阴靷鋈续。</p><p>　　文茵畅毂，驾我骐瘛尽Ｑ阅罹樱缕淙缬瘛</p><p>　　在其板屋，乱我心曲。</p><p>　　四牡孔阜，六辔在手。骐骝是中，騧骊是骖。</p><p>　　龙盾之合，鋈以觼軜。言念君子，温其在邑。</p><p>　　方何为期？胡然我念之。</p><p>　　俴驷孔群，厹矛鋈镦。蒙伐有苑，虎韔镂膺。</p><p>　　交韔二弓，竹闭绲滕。言念君子，载寝载兴。</p><p>　　厌厌良人，秩秩德音。</p><p>　　 <br />　　注释：</p><p>　　妇人思念征夫，从回忆车马、武器到思念他的美德。</p><p>　　小戎：兵车。因车厢较小，故称小戎。俴（音剑）收：浅的车厢。俴，浅；收，轸。四面束舆之木谓之轸。五楘（音木）：用皮革缠在车辕成X形。五，古文作X。梁辀（音周）：曲辕。游环：活动的环。设于辕马背上。协驱：一皮条，上系于衡，后系于轸，限制骖马内入。靷（音印）：引车前行的皮革。鋈（音误）续：以白铜镀的环紧紧扣住皮带。鋈，白铜；续，连续。</p><p>　　文茵：虎皮坐垫。畅毂（音古）：长毂。毂，车轮中心的圆木，中有圆孔，用以插轴。骐：青黑色如棋盘格子纹的马。瘛荆ㄒ糇。鹤蠛筇惆谆蛩奶憬园椎穆怼</p><p>　　骝（音留）：赤身黑鬣的马。騧（音瓜）：黄马黑喙。骊：黑马。</p><p>　　龙盾：画龙的盾牌。觼軜（音决纳）：有舌的环，以舌穿过皮带，使骖马内辔绳固定。</p><p>　　俴驷：披薄金甲的四马。孔群：群马很协和。厹（音求）：三偶矛。鋈镦（音队）：以白铜镀矛戟柄末的平底金属套。蒙：画杂乱的羽纹。伐：盾。苑（音晕）：文貌。虎韔（音唱）：虎皮弓囊。镂膺：在弓囊前刻金。</p><p>　　闭：弓檠。竹制，弓卸弦后缚在弓里防损伤的用具。绲（音滚）：：绳。滕：缠束。载寝载兴：睡起貌。</p><p>驷 驖 <br />　　 驷驖孔阜，六辔在手。</p><p>　　公之媚子，从公于狩。</p><p>　　奉时辰牡，辰牡孔硕。</p><p>　　公曰左之，舍拔则获。</p><p>　　游于北园，四马既闲。</p><p>　　輶车鸾镳，载猃歇骄。</p><p>　　 <br />　　注释：</p><p>　　贵族游猎盛况。</p><p>　　驖（音铁）：毛色似铁的好马。阜：肥硕。辔：马缰。</p><p>　　媚子：亲信、宠爱的人。</p><p>　　奉：猎人驱赶野兽以供射猎。时：是。辰：母鹿。牡：公兽。硕：肥大。</p><p>　　左之：从左面射它。舍拔：放箭。拔：箭末。</p><p>　　闲：通娴，熟练。</p><p>　　輶（音由）：轻便的车。鸾：铃。镳：马衔铁。猃（音险）：长嘴的猎狗。歇骄：短嘴的猎狗。 <br /></p><p>车 邻 <br />　　 有车邻邻，有马白颠。</p><p>　　未见君子，寺人之令。</p><p>　　阪有漆，隰有栗。既见君子，并坐鼓瑟。</p><p>　　今者不乐，逝者其耋。</p><p>　　阪有桑，隰有杨。既见君子，并坐鼓簧。</p><p>　　今者不乐，逝者其亡。</p><p>　　 <br />　　注释：</p><p>　　没落贵族士大夫，劝人及时行乐。</p><p>　　邻邻：同辚辚，车行声。白颠：白额，一种良马。</p><p>　　寺人：宦者。</p><p>　　耋（音迭）：八十老人。 <br /></p>"}