{"id":"52260","title":"小雅·都人士之什 ","content":"<p>何草不黄 <br />　　 何草不黄？何日不行？何人不将？经营四方。</p><p>　　何草不玄？何人不矜？哀我征夫，独为匪民。</p><p>　　匪兕匪虎，率彼旷野。哀我征夫，朝夕不暇。</p><p>　　有芃者狐，率彼幽草。有栈之车，行彼周道。</p><p>　　 <br />　　注释：</p><p>　　刺统治者征役不息，人民受难，不如野兽。</p><p>　　将：行也。</p><p>　　玄：赤黑色。矜（音官）：通鳏。老而无妻的人。一说指危困可怜。</p><p>　　率：循。芃（音蓬）：兽毛蓬松貌。幽：深。栈车：役车。一说竹木之车。 <br /></p><p>苕之华 <br />　　 苕之华，芸其黄矣。心之忧矣，维其伤矣。</p><p>　　苕之华，其叶青青。知我如此，不如无生！</p><p>　　牂羊坟首，三星在罶。人可以食，鲜可以饱！</p><p>　　 <br />　　注释：</p><p>　　饥民描述荒年饥馑，人民困顿的情况。</p><p>　　苕（音条）：植物名。即凌霄花。藤本，蔓生，花盛为黄色。黄：蔫黄。比喻人生潦倒。</p><p>　　其叶青青：指花落，叶盛。比喻好景不长。</p><p>　　牂（音脏）羊坟首：母羊大头，指瘦瘠。比喻人的穷困。三星在罶：参星映在罶中。指笼中无鱼。鲜：寡；少。 <br /></p><p>渐渐之石 <br />　　 渐渐之石，维其高矣。山川悠远，维其劳矣。</p><p>　　武人东征，不皇朝矣！</p><p>　　渐渐之石。维其卒矣。山川悠远，曷其没矣。</p><p>　　武人东征，不皇出矣！</p><p>　　有豕白蹢，烝涉波矣。月离于毕，俾滂沱矣。</p><p>　　武人东征，不皇他矣！</p><p>　　 <br />　　注释：</p><p>　　出征将士叹道途艰险，跋涉劳顿。</p><p>　　渐渐（音谗）：山石高峻。劳：通辽。广阔。武人：指将士。不皇朝：无暇日。</p><p>　　卒：山高峻而危险。曷其没矣：言所登历何时可尽矣。不皇出：但知深入不暇谋出。</p><p>　　有豕白蹢（音敌），烝涉波矣：似为天象。夜半汉中有黑气相连，俗称黑猪渡河，雨候也。蹢，兽蹄。月离于毕：天象。月儿投入毕星，有雨的征兆。滂沱：大雨貌。不皇他：无暇顾及其他。 <br /></p><p>瓠 叶 <br />　　 幡幡瓠叶，采之亨之。君子有酒，酌言尝之。</p><p>　　有兔斯首，炮之燔之。君子有酒，酌言献之。</p><p>　　有兔斯首，燔之炙之。君子有酒，酌言酢之。</p><p>　　有兔斯首，燔之炮之。君子有酒，酌言酬之。</p><p>　　 <br />　　注释：</p><p>　　士大夫宴饮宾客。</p><p>　　幡幡：反复翻动貌。指葫芦叶经风吹动翻卷的样子。亨：烹。酌言尝之：主人先斟一杯尝尝，以便待客。</p><p>　　斯：白。一说语词。炮（音袍）：裹烧。涂泥裹烧，用以去毛。燔（音凡）：烧。</p><p>　　炙：放肉在火上烤。酢：报也。回敬酒。 <br /></p><p>绵 蛮 <br />　　 绵蛮黄鸟，止于丘阿。道之去远，我劳如何。</p><p>　　饮之食之？教之诲之？命彼后车，谓之载之。</p><p>　　绵蛮黄鸟，止于丘隅。岂敢惮行，畏不能趋。</p><p>　　饮之食之？教之诲之？命彼后车，谓之载之。</p><p>　　绵蛮黄鸟，止于丘侧。岂敢惮行，畏不能极。</p><p>　　饮之食之？教之诲之？命彼后车，谓之载之。</p><p>　　 <br />　　注释：</p><p>　　诗人地位低微而行役劳顿，设想谁能向自己伸出援助之手。</p><p>　　绵蛮：小鸟貌。阿：曲阿；山凹。后车：副车。外出时的从车。</p><p>　　惮：畏。趋：疾走。</p><p>　　极：至。 <br /></p><p>白 华 <br />　　 白华菅兮，白茅束兮。之子之远，俾我独兮。</p><p>　　英英白云，露彼菅茅。天步艰难，之子不犹！</p><p>　　滮池北流，浸彼稻田。啸歌伤怀，念彼硕人。</p><p>　　樵彼桑薪，卬烘于煁。维彼硕人，实劳我心。</p><p>　　鼓钟于宫，声闻于外。念子懆懆，视我迈迈。</p><p>　　有鹙在梁，有鹤在林。维彼硕人，实劳我心！</p><p>　　鸳鸯在梁，戢其左翼。之子无良，二三其德。</p><p>　　有扁斯石，履之卑兮。之子之远，俾我疧兮。</p><p>　　 <br />　　注释：</p><p>　　弃妇的哀怨。一说周幽王申后自伤被黜。</p><p>　　白华：野菅。菅（音间）：沤野茅草而成。</p><p>　　英英：白云貌。露彼菅茅：意指露普润万物已独受难。一说露，蔽覆。天步艰难：指天行艰难于我身。犹：可。</p><p>　　滮（音标）：水名。在陕西长安县西。</p><p>　　卬（音昂）我。烘：燎。煁（音神）：能移动的灶。</p><p>　　懆懆（音草）：愁不安也。迈迈：不悦也。</p><p>　　鹙（音秋）：水鸟名。类似鹤，头颈上无毛，青苍色。 <br /></p><p>隰 桑 <br />　　 隰桑有阿，其叶有难。既见君子，其乐如何！</p><p>　　隰桑有阿，其叶有沃。既见君子，云何不乐！</p><p>　　隰桑有阿，其叶有幽。既见君子，德音孔胶！</p><p>　　心乎爱矣，遐不谓矣！中心藏之，何日忘之！</p><p>　　 <br />　　注释：</p><p>　　女子对爱人表达深厚情感。一说思贤人刺周幽王远贤近谗。<br />　　阿：美貌。难（音挪）：盛貌。</p><p>　　沃：柔。</p><p>　　幽：黝之假借。黑色。胶：固。指男子情意殷切，执一不变。</p><p>　　遐不：胡不。藏（音脏）：同臧。善。 <br /></p><p>黍 苗 <br />　　 芃芃黍苗，阴雨膏之。悠悠南行，召伯劳之。</p><p>　　我任我辇，我车我牛。我行既集，盖云归哉。</p><p>　　我徒我御，我师我旅。我行既集，盖云归处。</p><p>　　肃肃谢功，召伯营之。烈烈征师，召伯成之。</p><p>　　原隰既平，泉流既清。召伯有成，王心则宁。</p><p>　　 <br />　　注释：</p><p>　　赞美召伯（召穆公）经营谢邑。</p><p>　　芃芃（音蓬）：长大貌。悠悠：行貌。</p><p>　　任：负荷。辇：挽车。车：将车。手扶车行。牛：牵牛以助车行。集：成。盖：皆。一说同盍，何不。</p><p>　　徒：步行。御：驾驶。</p><p>　　肃肃：严正之貌。烈烈：威武貌。 <br /></p><p>采 绿 <br />　　 终朝采绿，不盈一匊。予发曲局，薄言归沐。</p><p>　　终朝采蓝，不盈一襜。五日为期，六日不詹。</p><p>　　之子于狩，言韔其弓。之子于钓，言纶之绳。</p><p>　　其钓维何，维鲂及鱮。维鲂及鱮，薄言观者！</p><p>　　注释： </p><p>　　妇人思夫，期逝不至之作。</p><p>　　绿：植物名。又名王芻。花色深绿，古时用它的汁作黛色着画。匊（音掬）：两手合捧。局：卷。</p><p>　　蓝：染草。襜（音搀）：系在衣服前面的围裙。詹：至。</p><p>　　韔（音唱）：弓袋。作动词用。</p><p>　　鱮（音叙）：一种大头鲢。观：通贯。引申为多。一说看。 <br /></p><p>都人士 <br />　　 彼都人士，狐裘黄黄。其容不改，出言有章。</p><p>　　行归于周，万民所望。</p><p>　　彼都人士，薹笠缁撮。彼君子女，绸直如发。</p><p>　　我不见兮，我心不说。</p><p>　　彼都人士，充耳琇实。彼君子女，谓之尹吉。</p><p>　　我不见兮，我心苑结。</p><p>　　彼都人士，垂带而厉。彼君子女，卷发如虿。</p><p>　　我不见兮，言之从迈。</p><p>　　匪伊垂之，带则有馀。匪伊卷之，发则有旟。</p><p>　　我不见兮，云何盱矣。</p><p>　　 <br />　　注释：</p><p>　　周大夫经离乱之后，缅怀旧日都邑人物。</p><p>　　周：忠信。一说周室都城镐京。</p><p>　　薹（音台）：草名。可以做笠。缁撮（音资撮）：缁布冠。绸：丝。</p><p>　　琇（音秀）：美石。尹吉：尹氏，吉氏，当时的大姓。苑（音运又音郁）结：郁结。</p><p>　　厉：带之垂者。虿（音拆，四声）：蝎子一类的毒虫。</p><p>　　旟（音余）：扬。指往上翘。盱（音须）：望。一说通吁，忧愁。 <br /></p>"}