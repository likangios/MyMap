{"id":"52266","title":"周颂·臣工之什 ","content":"<p>武 <br />　　 於皇武王，无竞维烈。</p><p>　　允文文王，克开厥后。</p><p>　　嗣武受之，胜殷遏刘，耆定尔功。</p><p>　　 <br />　　注释：</p><p>　　周公颂武王克商之功作大武之乐。</p><p>　　烈：业。</p><p>　　允：语词。克开厥后：能开其子孙之基绪。</p><p>　　遏：绝。刘：杀。耆（音止）：致也。言武王伐纣，致定其功。 <br /></p><p>有 客 <br />　　 有客有客，亦白其马。</p><p>　　有萋有且，敦琢其旅。</p><p>　　有客宿宿，有客信信。</p><p>　　言授之絷，以絷其马。</p><p>　　薄言追之，左右绥之。</p><p>　　既有淫威，将福孔夷。</p><p>　　 <br />　　注释：</p><p>　　殷后微子来周见祖庙。一说留客并向他祝福。</p><p>　　亦：语词。</p><p>　　萋、且：双声词。描述从者之盛。敦（音追）琢：雕琢。一说选择。旅：侣。一说众。</p><p>　　宿宿：言再宿也。信信：言四宿也。停而再停。</p><p>　　薄言：语词。追之：追客使还，极尽殷勤。一说送行。</p><p>　　淫威：大德。一说奇祸。孔夷：很大。一说大大平安。 <br /></p><p>载 见 <br />　　 载见辟王，曰求厥章。龙旂阳阳，和铃央央。</p><p>　　鞗革有鶬，休有烈光。</p><p>　　率见昭考，以孝以享，以介眉寿，永言保之。</p><p>　　思皇多祜，烈文辟公。</p><p>　　绥以多福，俾缉熙于纯嘏。</p><p>　　 <br />　　注释：</p><p>　　周成王初即政，帅诸侯祀武王。</p><p>　　载：开始。一说语词。阳阳：明貌。和：车轼前的铃。铃：旗上的铃。央央：铃声。</p><p>　　鞗革：辔首。鶬（音枪）：金饰貌。休：美。烈：光。</p><p>　　昭考：武王。一说昭王。永：长。言：我。</p><p>　　祜（音户）：福。辟公：指诸侯。</p><p>　　俾：使。缉熙：光明。纯嘏：大福。 <br /></p><p>雝 <br />　　 有来雝雝，至止肃肃。相维辟公，天子穆穆。</p><p>　　於荐广牡，相予肆祀。假哉皇考，绥予孝子。</p><p>　　宣哲维人，文武维后。燕及皇天，克昌厥后。</p><p>　　绥我眉寿，介以繁祉。既右烈考，亦右文母。</p><p>　　 <br />　　注释：</p><p>　　武王祭祀文王的乐歌。</p><p>　　相：助。指助祭。</p><p>　　肆祀：陈设祭祀。一说祭祀名。绥：安。</p><p>　　宣哲：明哲。燕：安。</p><p>　　绥：给，助。右：劝侑。烈考：皇考。文母：皇妣 <br /></p><p>潜 <br />　　 猗与漆沮，潜有多鱼。</p><p>　　有鳣有鲔，鲦鲿鰋鲤。</p><p>　　以享以祀，以介景福。</p><p>　　 <br />　　注释：</p><p>　　周春冬献鱼祭祖。</p><p>　　猗与：叹词。漆沮：二水名。潜：糁。积柴于水中，使鱼止息，便于集中捕捉。</p><p>　　鳣（音毡）：鳇。一说大鲤。鲦：白鲦。鰋（音眼）：鲇。 <br /></p><p>有 瞽 <br />　　 有瞽有瞽，在周之庭。</p><p>　　设业设簴，崇牙树羽。</p><p>　　应田县鼓，鞉磬柷圉。</p><p>　　既备乃奏，箫管备举。</p><p>　　喤喤厥声，肃雝和鸣。先祖是听。</p><p>　　我客戾止，永观厥成。</p><p>　　 <br />　　注释：</p><p>　　周成王始作乐而祭祀。</p><p>　…：盲人。古代乐师都是盲人。</p><p>　　业：大版。簴：挂钟鼓的架子。崇牙：设在业上，形状象牙齿。树羽：在崇牙上设的五彩鸟羽。</p><p>　　应：小鼓。田：大鼓。县鼓：悬鼓。鞉（音桃）：摇鼓。手鼓。柷（音祝）：乐器名。形如漆桶，中有椎柄，连底撞之，令左右击。圉（音语）：乐器名。状如伏虎，敲击以止乐。一作敔。</p><p>　　箫：排萧。管：乐器名。竹制，六孔。</p><p>　　成：乐曲一终为一成。 <br /></p><p>丰 年 <br />　　 丰年多黍多稌，亦有高廪。</p><p>　　万亿及秭，为酒为醴。</p><p>　　烝畀祖妣，以洽百礼，降福孔皆。</p><p>　　 <br />　　注释：</p><p>　　周成王时，秋冬丰熟祭祖。</p><p>　　稌（音涂）：稻。一说专指糯谷。廪：藏米仓库。</p><p>　　亿、秭（音子）：数目。万万为亿，亿亿为秭。这里指数目多。</p><p>　’（音币）：给予。以洽百礼：指汇集百样祭物。洽，齐。皆：遍。一说嘉。 <br /></p><p>振 鹭 <br />　　 振鹭于飞，于彼西雝。</p><p>　　我客戾止，亦有斯容。</p><p>　　在彼无恶，在此无斁。</p><p>　　庶几夙夜，以永终誉。</p><p>　　 <br />　　注释：</p><p>　　夏、殷二王之后&mdash;&mdash;杞、宋来周助祭。</p><p>　　振：群飞貌。雝：泽。</p><p>　　亦有斯容：指有白鹭这样的容貌。</p><p>　　永终：皆长也。誉：声誉；名望。 <br /></p><p>噫 嘻 <br />　　 噫嘻成王，既昭假尔。</p><p>　　率时农夫，播厥百谷。</p><p>　　骏发尔私，终三十里。</p><p>　　亦服尔耕，十千维耦。</p><p>　　 <br />　　注释：</p><p>　　周康王春夏祈谷祭祀而戒农官的歌篇。</p><p>　　尔：即招请的神灵。</p><p>　　骏：疾，快。发：发掘；开发。终：终极。</p><p>　　亦：作语助。耦（音偶）：两人合执一耜并肩而耕。 <br /></p><p>臣 工 <br />　　 嗟嗟臣工，敬尔在公。</p><p>　　王釐尔成，来咨来茹。</p><p>　　嗟嗟保介，维莫之春。</p><p>　　亦又何求？如何新畬？於皇来牟！</p><p>　　将受厥明，明昭上帝，迄用康年。</p><p>　　命我众人，庤乃钱镈，奄观铚艾。</p><p>　　 <br />　　注释：</p><p>　　周公成王庙祭后，诫诸侯农官即时治田以备丰收。</p><p>　　臣工：诸臣官。一说管田的官。</p><p>　　王：往。釐：禧之假借。告吉。成：谷熟为成。咨：谋。茹：度。</p><p>　　保介：保护田界之人。农官。</p><p>　　又：有。皇：美。</p><p>　　明：成，熟。</p><p>　　庤（音至）：储备。钱（音剪）：农具名。类似铁铲。镈（音博）：锄田去草的农具。铚（音至）：农具名。一种短小的镰刀。艾：一种镰刀。 <br /></p>"}