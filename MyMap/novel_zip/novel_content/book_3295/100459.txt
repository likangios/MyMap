{"id":"100459","title":"卷九：人事一","content":"<p>　　景德中，河北用兵，车驾欲幸澶渊，中外之论不一，独寇忠愍赞成上意。乘舆方渡河，虏骑充斥，至于城下，人情恟恟。上使人微觇准所为，而准方酣寝于中书，鼻息如雷。人以其一时镇物，比之谢安。</p><p>　　武昌张谔，好学能议论，常自约：仕至县令则致仕而归，后登进士第，除中允。谔于所居营一舍，榜为中允亭，以志素约也。后谔稍稍进用，数年间为集贤校理，直舍人院。检正中书五房公事，判司农寺。皆要官，权任渐重。无何，坐事夺数官，归武昌。未几捐馆，遂终于太子中允。岂非前定?</p><p>　　许怀德为殿帅。尝有一举人，因怀德乳姥求为门客，怀德许之。举子曳摇景萦谕ハ拢车戮葑苤Ｈ宋交车挛淙耍恢绿澹芪街唬&ldquo;举人无没阶之礼，宜少降接也。&rdquo;怀德应之曰：&ldquo;我得打乳姥关节秀才，只消如此待之!&rdquo;</p><p>　　夏文庄性豪侈，禀赋异于人：才睡，即身冷而僵，一如逝者;既觉，须令人温之，良久方能动。人有见其陆行，两车相连，载一物巍然，问之，乃绵账也，以数千两绵为之。常服仙茅、钟乳、硫黄，莫知纪极。晨朝每食钟乳粥。有小吏窃食之，遂发疽，几不可救。</p><p>　　郑毅夫自负时名，国子监以第五人选，意甚不平。谢主司启词，有&ldquo;李广事业，自谓无双;杜牧文章，止得第五&rdquo;之句。又云：&ldquo;骐骥已老，甘弩马以先之;臣鳌不灵，因顽石之在上。&rdquo;主司深衔之。他日廷策，主司复为考官，必欲黜落，以报其不逊。有试业似獬者，枉遭斥逐;既而发考卷，则獬乃第一人及第。又嘉佑中，士人刘几，累为国学第一人。骤为怪险之语，学者翕然效之，遂成风俗。欧阳公深恶之。会公主文，决意痛惩，凡为新文者一切弃黜。时体为之一变，欧阳之功也，有一举人论曰：&ldquo;天地轧，万物茁，圣人发。&rdquo;公曰：&ldquo;此必刘几也。&rdquo;戏续之曰：&ldquo;秀才刺，试官刷。&rdquo;乃以大朱笔横抹之，自首至尾，谓之&ldquo;红勒帛&rdquo;，判大纰缪字榜之。即而果几也。复数年，公为御试考官，而几在庭。公曰：&ldquo;除恶务本，今必痛斥轻薄子，以除文章之害。&rdquo;有一士人论曰：&ldquo;主上收精藏明于冕旒之下。&rdquo;公曰：&ldquo;吾已得刘几矣。&rdquo;既黜，乃吴人萧稷也，是时试《尧舜性仁赋》，有曰：&ldquo;故得静而延年，独高五帝之寿;动而有勇，形为四罪之诛。&rdquo;公大称赏，擢为第一人，及唱名，乃刘辉。人有识之者曰：&ldquo;此刘几也，易名矣。&rdquo;公愕然久之。因欲成就其名，小赋有&ldquo;内积安行之德，盖禀于天&rdquo;，公以谓&ldquo;积&rdquo;近于学，改为&ldquo;蕴&rdquo;，人莫不以公为知言。</p><p>　　古人谓贵人多知人，以其阅人物多也。张邓公为殿中丞，一见王城东，遂厚遇之，语必移时，王公素所厚唯杨大年，公有一茶囊，唯大年至，则取茶囊具茶，他客莫与也。公之子弟，但闻&ldquo;取茶囊&rdquo;，则知大年至。一日公命&ldquo;取茶囊&rdquo;，群子弟皆出窥大年;及至，乃邓公。他日，以复取茶囊，又往窥之，亦邓公也。子弟乃问公：&ldquo;张殿中者何人，公待之如此?&rdquo;公曰：&ldquo;张有贵人法，不十年当据吾座。&rdquo;后果如其言。又文潞公为太常博士，通判兖州，回谒吕许公。公一见器之，问潞公：&ldquo;太博曾在东鲁，必当别墨。&rdquo;令取一丸墨濒阶磨之，揖潞公就观：&ldquo;此墨何如?&rdquo;乃是欲从后相其背。既而密语潞公日：&ldquo;异日必大贵达。&rdquo;即日擢为监察御史，不十年入相，潞公自庆历八年登相，至七十九岁，以太师致仕，凡带平章事三十七年，未尝改易。名位隆重，福寿康宁，近世未有其比。</p><p>　　王延政据建州，令大将章某守建州城，尝遣部将剌事于军前，后期当斩;惜其材，未有以处，归语其妻。其妻连氏，有贤智，私使人谓部将曰：&ldquo;汝法当死，急逃乃免。&rdquo;与之银数十两，曰：&ldquo;径行，无顾家也。&rdquo;部将得以潜去，投江南李主，以隶查文徽麾下。文徽攻延政，部将适主是役。城将陷，先喻城中：&ldquo;能全连氏一门者，有重赏。&rdquo;连氏使人谓之曰：&ldquo;建民无罪，将军幸赦之。妾夫妇罪当死，不敢图生。若将不释建民愿先百姓死，誓不独生也。&rdquo;词气感概，发于至诚。不得已为之，戢兵而入，一城获全。至今连氏为建安大族，官至卿相者相踵，皆连氏之后也。又李景使大将胡则守江州，江南国下，曹翰以兵围之三年，城坚不可破。一日，则怒一饔人鲙鱼不精，欲杀之。其妻遽止之曰：&ldquo;士卒守城累年矣。暴骨满地，奈何以一食杀士卒耶?&rdquo;则乃舍之。此卒夜缒城，走投曹翰，具言城中虚实。先是，城西南依险，素同不设备。卒乃引王师自西南攻之。是夜城陷，胡则一门无遗类。二人者，其为德一也，何其报效之不同?</p><p>　　王文正太尉局量宽厚，未尝见其怒。饮食有不精洁者，但不食而已。家人欲试其量，以少埃墨投羹中，公唯啖饭而已。问其何以不食羹?曰：&ldquo;我偶不喜肉。&rdquo;一日又墨其饭，公视之曰：&ldquo;吾今日不喜饭，可具粥。&rdquo;其子弟愬于公曰：&ldquo;庖肉为饔人所私，食肉不饱，乞治之。&rdquo;公曰：&ldquo;汝辈人料肉几何?&rdquo;日：&ldquo;一斤，今但得半斤食，其半为饔人所廋。&rdquo;公曰：&ldquo;尽一斤可得饱乎?&rdquo;曰：&ldquo;尽一斤固当饱。&rdquo;曰：&ldquo;此后人料一斤半可也。&rdquo;其不发人过皆类此。尝宅门坏，主者彻屋新之。暂于廊庑下启一门以出入。公至侧门，门低，据鞍俯伏而过，都不问。门毕，复行正门，亦不问。有控马卒，岁满辞公，公问：&ldquo;汝控马几时?&rdquo;曰：&ldquo;五年矣。&rdquo;公曰：&ldquo;吾不省有汝。&rdquo;既去，复呼回曰：&ldquo;汝乃某人乎?&rdquo;于是厚赠之。乃是逐日控马，但见背，未尝视其面;因去见其背，方省也。</p><p>　　石曼卿居蔡河下曲，邻有一豪家，日闻歌钟之声。其家僮仆数十人，常往来曼卿之门。曼卿呼一仆，问：&ldquo;豪为何人?&rdquo;对曰：&ldquo;姓李氏，主人方二十岁，并无昆弟，家妾曳罗绮者数十人。&rdquo;曼卿求欲见之，其人曰：&ldquo;郎君素未尝接士大夫，他人必不可见。然喜饮洒，屡言闻学士能饮洒，意亦似欲相见。待试问之。&rdquo;一日，果使人延曼卿，曼卿即着帽往见之。坐于堂上，久之方出。主人着头巾，系勒帛，都不具衣冠。见曼卿，全不知拱揖之礼。引曼卿入一别馆，供张赫然。坐良久，有二鬟妾，各持一小槃至曼卿前，槃中红牙牌十余。其一槃是酒，凡十余品，令曼卿择一牌;其一槃肴馔名，令择五品。既而二鬟去，有群妓十余人，各执肴果乐器，妆服人品皆艳丽粲然。一妓酌酒以进，酒罢乐作;群妓执果肴者，萃立其前;食罢则分列其左右，京师人谓之&ldquo;软槃&rdquo;。酒五行，群妓皆退;主人者亦翩然而入，略不揖客。曼卿独步而出。曼卿言：&ldquo;豪者之状，懵然愚騃，殆不分菽麦;而奉养如此，极可怪也。&rdquo;他日试使人通郑重，则闭门不纳，亦无应门者。问其近邻，云：&ldquo;其人未尝与人往还，虽邻家亦不识面。&rdquo;古人谓之&ldquo;钱痴&rdquo;，信有之。</p><p>　　颍昌阳翟县有一杜生者，不知其名，邑人但谓之杜五郎。所居去县三十余里，唯有屋两间，其一间自居，一间其子居之。室之前有空地丈余，即是篱门。杜生不出篱门凡三十年矣。黎阳尉孙轸曾往访之，见其人颇萧洒，自陈：&ldquo;村民无所能，何为见访?&rdquo;孙问其不出门之因，其人笑曰：&ldquo;以告者过也。&rdquo;指门外一桑曰：&ldquo;十五年前，亦曾到桑下纳凉，何谓不出门也?但无用于时，无求于人，偶自不出耳，何足尚哉!&rdquo;问其所以为生，曰：&ldquo;昔时居邑之南，有田五十亩，与兄同耕。后兄之子娶妇，度所耕不足赡，乃以田与兄，携妻子至此。偶有乡人借此屋，遂居之。唯与人择日，又卖一药，以具饘粥，亦有时不继。后子能耕，乡人见怜，与田三十亩，令子耕之，尚有余力，又为人佣耕，自此食足。乡人贫，以医自给者甚多，自食既足，不当更兼乡人之利，自尔择日卖药，一切不为。&rdquo;又问：&ldquo;常日何所为?&rdquo;曰：&ldquo;端坐耳，无可为也。&rdquo;问：&ldquo;颇观书否?&rdquo;曰：&ldquo;二十年前，亦曾观书。&rdquo;问：&ldquo;观何书?&rdquo;日：&ldquo;曾有人惠一书册，无题号。其间多说《净名经》，亦不知《净名经》何书也。当时极爱其议论，今亦忘之，并书亦不知所在久矣。&rdquo;气韵闲旷，言词精简，有道之士也。盛寒，但布袍草履。室中枵然，一榻而已。问其子之为人，曰：&ldquo;村童也。然质性甚淳厚，未尝妄言，未尝嬉游。唯买盐酪，则一至邑中，可数其行迹，以待其归。径往径还，未尝傍游一步也。&rdquo;余时方有军事，至夜半未卧，疲甚，与官属闲话，轸遂及此。不觉肃然，顿忘烦劳。</p><p>　　唐白乐天居洛，与高年者八人游，谓之&ldquo;九老&rdquo;。洛中士大夫至今居者为多，断而为九老之会者再矣。元丰五年，文潞公守洛，又为&ldquo;耆年会&rdquo;，人为一诗，命画工郑奂图于妙觉佛寺，凡十三人：守司徒致仕韩国公富弼，年七十九;守太尉判河南府路国公文彦博，年七十七;司封郎中致仕席汝言，年七十七;朝议大夫致仕王尚恭，年七十六;太常少卿致仕赵丙，年七十五;秘书监刘几，年七十五;卫州防御使冯行已，年七十五;太中大夫充天章阁待制楚建中，年七十三;朝议大夫致仕王慎言，年七十二;宣徽南院使检校太尉判大名府王拱辰，年七十一;太中大夫张问，年七十;龙图阁直学士通议大夫张焘，年七十;端明殿学士兼翰林侍读学士太中大夫司马光，年六十四。</p><p>　　王文正太尉气赢多病。真宗面赐药酒一注瓶，令空腹饮之，可能和气血，辟外邪。文正饮之，大觉安健，因对称谢。上曰：&ldquo;此苏合香酒也。每一斗酒，以苏合香丸一两同煮。极能调五脏，却腹中诸疾。每冒寒夙兴，则饮一杯。&rdquo;因各出数槨淮徒肌Ｗ源顺际医苑挛蘸舷阃枋⑿杏谑保朔奖境觥豆慵梅健罚街&ldquo;白术丸&rdquo;，后人亦编入《千金》《外台》，治疾有殊效。余于《良方》叙之甚详。然昔人未知用之。钱文僖公集《箧中方》，&ldquo;苏合香丸&rdquo;注云：&ldquo;此药本出禁中，祥符中尝赐近臣。&rdquo;即谓此也。</p><p>　　李士衡为馆职，使高丽，一武人为副。高丽礼币赠遗之物，士衡皆不关意。一切委于副使。时船底疏漏，副使者以士衡所得缣帛藉船底，然后实已物，以避漏湿。至海中，遇大风，船欲倾覆，舟人大恐，请尽弃所载，不尔，船重必难免。副使仓惶，悉取船中之物投之海中，更不暇拣择。约投及半，风息船定。既而点检所投，皆副使之物。士衡所得在船底。一无所失。</p><p>　　刘美少时善锻金。后贵显，赐与中有上方金银器，皆刻工名，其间多有美所造者。又杨景宗微时，常荷畚为丁晋公筑第。后晋公败，籍没其家，以第赐景宗。二人者，方其微贱时，一造上方器，一为宰相筑第，安敢自期身飨其用哉。</p><p>　　旧制：天下贡举人到阙。悉皆入对，数不下三千人，谓之群见。远方士皆未知朝廷仪范，班列纷错，有司不能绳勒。见之日，先设禁围于着位之前，举人皆拜于禁围之外，盖欲限其前列也。至有更相抱持，以望黼座者。有司患之，近岁遂止令解头入见，然尚不减数百人。嘉佑中。余忝在解头，别为一班，最在前列。目见班中唯从前一两行稍应拜起之节，自余亦终不成班缀而罢，每为合门之累。常言殿庭中班列不可整齐者，唯有三色，谓举人、蕃人、骆驼。</p><p>　　两浙田税，亩三斗。钱氏国除，朝廷遣王方贽均两浙杂税，方贽悉令亩出一斗。使还，责擅减税额，方贽以谓：&ldquo;亩税一斗者，天下之通法。两浙既已为王民，岂当复循伪国之法?&rdquo;上从其就，至今亩税一斗者，自方贽始。唯江南、福建犹循旧额，盖当时无人论列，遂为永式。方贽寻除右司谏，终于京东转运使。有五子：皋、准、覃、巩、罕。准之子珪，为宰相;其他亦多显者。岂惠民之报欤?</p><p>　　孙之翰，人尝与一砚，直三十千。孙曰：&ldquo;砚有何异，而如此之价也?&rdquo;客曰：&ldquo;砚以石润为贵，此石呵之则水流。&rdquo;孙曰：&ldquo;一日呵得一担水，才直三钱，买此何用?&rdquo;竟不受。</p><p>　　王荆公病喘，药用紫团山人参，不可得。时薛师政自河东还，适有之，赠公数两，不受。人有劝公曰：&ldquo;公之疾非此药不可治，疾可忧，药不足辞。&rdquo;公曰：&ldquo;平生无紫团参，亦活到今日。&rdquo;竟不受。公面黧黑，门人忧之，以问医。医曰：&ldquo;此垢汗，非疾也。&rdquo;进澡豆令公颒面。公曰：&ldquo;天生黑于予，澡豆其如予何!&rdquo;</p><p>　　王子野生平不茹荤腥，居之甚安。</p><p>　　赵阅道为成都转运使，出行部内。唯携一琴一龟，坐则看龟鼓琴。尝过青城山，遇雪，舍于逆旅。逆旅之人不知其使者也，或慢狎之。公颓然鼓琴不问。</p><p>　　淮南孔旻，隐居笃行，终身不仕，美节甚高。尝有窃其园中竹，旻愍其涉水冰寒，为架一小桥渡之。推此则其爱人可知。然余闻之，庄子妻死，鼓盆而歌。妻死而不辍鼓可也，为其死而鼓之，则不若不鼓之愈也。犹邴原耕而得金，掷之墙外，不若管宁不视之愈也。</p><p>　　狄青为枢密使，有狄梁公之后，持梁公画像及告身十余通，诣青献之，以谓青之远祖。青谢之曰：&ldquo;一时遭际，安敢自比梁公?&rdquo;厚有所赠而还之。比之郭崇韬哭子仪之墓，青所得多矣。</p><p>　　郭进有材略，累有战功。尝刺邢州，今邢州城乃进所筑，其厚六丈，至今坚完;铠仗精巧，以至封贮亦有法度。进于城北治第，既成，聚族人宾客落之，下至土木之工皆与。乃设诸工之席于东庑，群子之席于西庑。人或曰：&ldquo;诸子安可与工徒齿?&rdquo;进指诸工日：&ldquo;此造宅者。&rdquo;指诸子曰：&ldquo;此卖宅者，固宜坐造宅者下也。&rdquo;进死，未几果为他人所有。今资政殿学土陈彦升宅，乃进旧第东南一隅也。</p><p>　　有一武人，忘其名，志乐闲放，而家甚贫。忽吟一诗曰：&ldquo;人生本无累，何必买山钱?&rdquo;遂投檄去，至今致仕，尚康宁。</p><p>　　真宗皇帝时，向文简拜右仆射，麻下日，李昌武为翰林学士，当对。上谓之曰：&ldquo;朕自即位以来，未尝除仆射，今日以命敏中，此殊命也，敏中应甚喜。&rdquo;对曰：&ldquo;臣今自早候对，亦未知宣麻，不知敏中何如?&rdquo;上曰：&ldquo;敏中门下，今日贺客必多。卿往观之，明日却对来，勿言朕意也。&rdquo;昌武候丞相归，乃往见。丞相谢客，门阑，俏然已无一人。昌武与向亲，径入见之。徐贺曰：&ldquo;今日闻降麻，士大夫莫不欢慰，朝野相庆。&rdquo;公但唯唯。又曰：&ldquo;自上即位，未尝除端揆。此非常之命，自非勋德隆重，眷倚殊越，何以至此?&rdquo;公复唯唯，终未测其意，又历陈前世为仆射者勋劳德业之盛，礼命之重，公亦唯唯，卒无一言。既退，复使人至庖厨中，问&ldquo;今日有无亲戚宾客、饮食宴会?&rdquo;亦寂无一人，明日再对，上问：&ldquo;昨日见敏中否?&rdquo;对曰：&ldquo;见之。&rdquo;&ldquo;敏中之意何如?&rdquo;乃具以所见对。上笑日：&ldquo;向敏中大耐官职。&rdquo;向文简拜仆射年月，未曾考于国史，熙宁中，因见中书题名记：天禧元年八月，敏中加右仆射。然密院题名记：天禧元年二月，王钦若加仆射。</p><p>　　晏元献公为童子时，张文节荐之于朝廷，召至阙下。适值御试进士，便令公就试。公一见试题，曰：&ldquo;臣十日前已作此赋，有赋草尚在，乞别命题。&rdquo;上极爱其不隐。及为馆职时，天下无事，许臣寮择胜燕饮。当时侍从文馆士大夫为燕集，以至市楼酒肆，往往皆供帐为游息之地。公是时贫甚，不能出，独家居，与昆弟讲习。一日选东宫官，忽自中批除晏殊。执政莫谕所因，次日进覆，上谕之曰：&ldquo;近闻馆阁臣寮，无不嬉游燕赏，弥日继夕。唯殊杜门，与兄弟读书。如此谨厚，正可为东宫官。&rdquo;公既受命，得对，上面谕除授之意，公语言质野，则曰：&ldquo;臣非不乐燕游者，直以贫，无可为之。臣若有钱，亦须往，但无钱不能出耳。&rdquo;上益嘉其诚实，知事君体，眷注日深。仁宗朝，卒至大用。</p><p>　　宝元中，忠穆王吏部为枢密使。河西首领赵元昊叛，上问边备，辅臣皆不能对，明日，枢密四人皆罢，忠穆谪虢州。翰林学士苏公仪与忠穆善，出城见之。忠穆谓公仪曰：&ldquo;鬷之此行，前十年已有人言之。&rdquo;公仪曰：&ldquo;必术士也。&rdquo;忠穆曰：&ldquo;非也。昔时为三司盐铁副使，疏决狱囚，至河北。是时曹南院自陕西谪官初起为定帅。鬷至定，治事毕，玮谓鬷曰：&lsquo;决事已毕，自此当还，明日愿少留一日，欲有所言。&rsquo;鬷既爱其雄材，又闻欲有所言，遂为之留，明日，具馔甚简俭;食罢，屏左右曰：&lsquo;公满面权骨，不为枢辅，即边帅。或谓公当作相，则不然也。然不十年，必总枢柄。此时西方当有警，公宜预讲边备，搜阅人材，不然，无以应卒&rsquo;。鬷曰：&lsquo;四境之事，唯公知之，何以见教。&rsquo;曹曰：&lsquo;玮实知之，今当为公言。玮在陕西日，河西赵德明尝使人以马博易于中国;怒其息微，欲杀之，莫可谏止。德明有一子，方十余岁，极谏不已，曰：&ldquo;以战马资邻国，已是失计;今更以货杀边人，则谁肯为我用者?&rdquo;玮闻其言，私念之曰：&ldquo;此子欲用其人矣，是必有异志&rdquo;闻其常往来互市中，玮欲一识之，屡使人诱致之，不可得。乃使善画者图形容，既至，观之，真英物也。此子必须为边患，计其时节，正在公秉政之日。公其勉之。&rsquo;鬷是时殊未以为然。今知其所画，乃元昊也。皆如其言也。&rdquo;四人：夏守湣骸Ⅳi、陈执中、张观。康定元年二月，守湣杭咏诙取０瘴显;鬷、执中、观各守本官罢。</p><p>　　石曼卿喜豪饮，与布衣刘潜为友。尝通判海州，刘潜来访之，曼卿迎之于石闼堰，与潜剧饮。中夜酒欲竭，顾船中有醋斗余，乃倾入酒中并饮之。至明日，酒醋俱尽。每与客痛饮，露发跣足，着械而坐。谓之&ldquo;囚饮&rdquo;。饮于木杪，谓之&ldquo;巢饮&rdquo;。以束之，引首出饮，复就束，谓之&ldquo;鳖饮&rdquo;。其狂纵大率如此。廨后为一庵，常卧其间，名之日&ldquo;扪虱庵&rdquo;。未尝一日不醉。仁宗爱其才，尝对辅臣言，欲其戒酒，延年闻之。因不饮，遂成疾而卒。</p><p>　　工部胡侍郎则为邑日，丁晋公为游客，见之。胡待之甚厚，丁因投诗索米。明日，胡延晋公，常日所用樽罍悉屏去，但陶器而已，丁失望，以为厌已，遂辞去。胡往见之，出银一箧遗丁曰：&ldquo;家素贫，唯此饮器，愿以赆行。&rdquo;丁始谕设陶器之因，甚愧德之。后晋公骤达，极力推挽，卒至显位。庆历中，谏官李兢坐言事，谪湖南物务。内殿承制范亢为黄、蔡间都监，以言事官坐谪后多至显官，乃悉倾家物，与兢办行。兢至湖南，少日遂卒。前辈有言：&ldquo;人不可有意，有意即差。&rdquo;事固不可前料也。</p><p>　　朱寿昌，刑部朱侍郎巽之子。其母微，寿昌流落贫家，十余岁方得归，遂失母所在。寿昌哀慕不已。及长，乃解官访母，遍走四方，备历艰难。见者莫不怜之。闻佛书有水忏者，其说谓欲见父母者诵之，当获所愿。寿昌乃昼夜诵持，仍剌血书忏，摹版印施于人，唯愿见母。历年甚多，忽一日至河中府，遂得其母。相持恸绝，感动行路。乃迎以归，事母至孝。复出从仕，今为司农少卿。士人为之传者数人，丞相荆公而下，皆有《朱孝子诗》数百篇。</p><p>　　朝士刘廷式，本田家。邻舍翁甚贫，有一女，约与廷式为婚。后契阔数年，廷式读书登科，归乡闾。访邻翁，而翁已死;女因病双瞽，家极困饿。廷式使人申前好，而女子之家辞以疾，仍以佣耕，不敢姻士大夫。廷式坚不可，&ldquo;与翁有约，岂可以翁死子疾而背之?&rdquo;卒与成婚。闺门极雍睦，其妻相携而后能行，凡生数子。廷式尝坐小谴，监司欲逐之，嘉其有美行，遂为之阔略。其后廷式管干江州太平宫而妻死，哭之极哀。苏子瞻爱其义，为文以美之。</p><p>　　柳开少好任气，大言凌物。应举时，以文章投主司于帘前，凡千轴，载以独轮车;引试日，衣摇荆杂党狄匀耄源撕е谌∶Ｊ闭啪澳芪模忻ㄐ湟皇椋鼻跋字Ｖ魉敬蟪粕停坝诺取Ｊ比宋镌唬&ldquo;柳开千轴，不如张景一书。&rdquo;</p>"}