{"id":"103647","title":"丧服四制第四十九","content":"<p>　　凡礼之大体，体天地，法四时，则阴阳，顺人情，故谓之礼。訾之者，是不 知礼之所由生也。夫礼，吉凶异道，不得相干，取之阴阳也。丧有四制，变而从 宜，取之四时也。有恩有理，有节有权，取之人情也。恩者仁也，理者义也，节 者礼也，权者知也。仁义礼知，人道具矣。</p><p>　　其恩厚者，其服重，故为父斩衰三年，以恩制者也。门内之治，恩掩义;门 外之治，义断恩。资于事父以事君，而敬同，贵贵尊尊，义之大者也。故为君亦 斩衰三年，以义制者也。</p><p>　　三日而食，三日而沐，期而练，毁不灭性，不以死伤生也。丧不过三年，苴 衰不补，坟墓不培，祥之日，鼓素琴。告民有终也，以节制者也。资于事父以事 母，而爱同。天无二日，土无二主，国无二君，家无二尊，以一治之地。故父在， 为母齐衰期者，见无二尊也。</p><p>　　杖者何也?爵也。三日授子杖，五日授大夫杖，七日授士杖。或曰担主，或 曰辅病，妇人童子不杖，不能病也。百官备，百物具，不言而事行者，扶而起; 言而后事行者，杖而起;身自执事而后行者，面垢而已。秃者不ヮ，伛者不袒， 跛者不踊，老病不止酒肉。凡此八者，以权制者也。</p><p>　　始死，三日不怠，三月不懈。期悲哀，三年忧，恩之杀也。圣人因杀以制节， 此丧之所以三年，贤者不得过，不肖者不得不及，此丧之中庸也，王者之所常行 也。《书》曰：&ldquo;高宗谅ウ，三年不言&rdquo;，善之也。王者莫不行此礼。何以独善 之也?曰：高宗者武丁。武丁者，殷之贤王也。继世即位而慈良于丧，当此之时， 殷衰而复兴，礼废而复起，故善之。善之，故载之书中而高之，故谓之高宗。三 年之丧，君不言，《书》云：&ldquo;高宗谅ウ，三年不言&rdquo;，此之谓也。然而曰&ldquo;言 不文&rdquo;者，谓臣下也。 礼斩衰之丧，唯而不对;齐衰之丧，对而不言;大功之丧，言而不议;缌小 功之丧，议而不及乐。</p><p>　　父母之丧，衰冠绳缨菅屦，三日而食粥，三月而沐，期十三月而练冠，三年 而祥。比终兹三节者，仁者可以观其爱焉，知者可以观其理焉，强者可以观其志 焉。礼以治之，义以正之，孝子弟弟贞妇，皆可得而察焉。</p>"}