{"id":"103626","title":"缁衣第三十三","content":"<p>　　子言之曰：为上易事也，为下易知也，则刑不烦矣。</p><p>　　子曰：好贤如《缁衣》，恶恶如《巷伯》，则爵不渎而民作愿，刑不试而民 咸服。《大雅》曰：&ldquo;仪刑文王，万国作孚。&rdquo;</p><p>　　子曰：夫民，教之以德，齐之以礼，则民有格心;教之以政，齐之以刑，则 民有遁心。故君民者，子以爱之，则民亲之;信以结之，则民不倍;恭以莅之， 则民有孙心。《甫刑》曰：&ldquo;苗民匪用命，制以刑，惟作五虐之刑曰法。&rdquo;是以 民有恶德，而遂绝其世也。 子曰：下之事上也，不从其所令，从其所行。上好是物，下必有甚者矣。故 上之所好恶，不可不慎也，是民之表也。</p><p>　　子曰：禹立三年，百姓以仁遂焉，岂必尽仁?《诗》云：&ldquo;赫赫师尹，民具 尔瞻。&rdquo;《甫刑》曰：&ldquo;一人有庆，兆民赖之。&rdquo;《大雅》曰：&ldquo;成王之孚，下 土之式。&rdquo;</p><p>　　子曰：上好仁，则下之为仁争先人。故长民者章志、贞教、尊仁，以子爱百 姓，民致行己以说其上矣。《诗》云：&ldquo;有梏德行，四国顺之。&rdquo; 子曰：王言如丝，其出如纶，王言如纶;其出如啤９蚀笕瞬怀游言。可言 也，不可行，君子弗言也;可行也，不可言，君子弗行也。则民言不危行，而言 行不危言矣。《诗》云：&ldquo;淑慎尔止，不愆于仪。&rdquo;</p><p>　　子曰：君子道人以言，而禁人以行。故言必虑其所终，而行必稽其所敝;则 民谨于言而慎于行。诗云：&ldquo;慎尔出话，敬尔威仪。&rdquo;《大雅》曰：&ldquo;穆穆文王， 于缉熙敬止。&rdquo;</p><p>　　子曰：长民者，衣服不贰，从客有常，以齐其民，则民德一。《诗》云：&ldquo; 彼都人士，狐裘黄黄，其容不改，出言有章;行归于周，万民所望。&rdquo;</p><p>　　子曰：为上可望而知也，为下可述而志也，则君不疑于其臣，而臣不惑于其 君矣。《尹吉》曰：&ldquo;惟尹躬及汤，咸有一德。&rdquo;《诗》云：&ldquo;淑人君子，其仪 不忒。&rdquo;</p><p>　　子曰：有国者章善恶，以示民厚，则民情不贰。《诗》云：&ldquo;靖共 尔位，好是正直。&rdquo;</p><p>　　子曰：上人疑则百姓惑，下难知则君长劳。故君民者，章好以示民俗，慎恶 以御民之淫、则民不惑矣。臣仪行，不重辞，不援其所不及，不烦其所不知，则 君不劳矣。《诗》云：&ldquo;上帝板板，下民卒。&rdquo;《小雅》曰：&ldquo;匪其止 共，惟王之邛。&rdquo;</p><p>　　子曰：政之不行也，教之不成也，爵禄不足劝也，刑罚不足耻也。故上不可 以亵刑而轻爵。《康诰》曰：&ldquo;敬明乃罚。&rdquo;《甫刑》曰：&ldquo;播刑之不迪。&rdquo;</p><p>　　子曰：大臣不亲，百姓不宁，则忠敬不足，而富贵已过也。大臣不治，而迩 臣比矣。故大臣不可不敬也，是民之表也;迩臣不可不慎也，是民之道也。君毋 以小谋大，毋以远言近，毋以内图外，则大臣不怨，迩臣不疾，而远臣不蔽矣。 叶公之顾命曰：毋以小谋败大作，毋以嬖御人疾庄后，毋以嬖御士疾庄士、大夫 卿士。</p><p>　　子曰：大人不亲其所贤，而信其所贱;民是以亲失，而教是以烦。《诗》云： &ldquo;彼求我则，如不我得：执我仇仇，亦不我力。&rdquo;《君陈》曰：&ldquo;未见圣，若己 弗克见;既见圣，亦不克由圣。&rdquo;</p><p>　　子曰：小人溺于水，君子溺于口，大人溺于民，皆在其所亵也。夫水近于人 而溺人，德易狎而难亲也，易以溺人。口费而烦，易出难悔，易以溺人。夫民闭 于人，而有鄙心，可敬不可慢，易以溺人。故君子不可以不慎也。《大甲》曰： &ldquo;毋越厥命以自覆也;若虞机张，往省括于厥度则释。《兑命》曰：惟口起羞， 惟甲胄起兵，惟衣裳在笥，惟干戈省厥躬。《大甲》曰：&ldquo;天作孽，可违也;自 作孽，不可以逭。&rdquo;《尹吉》曰：&ldquo;惟尹躬天，见于西邑;夏自周有终，相亦惟 终。&rdquo; 子曰：&ldquo;民以君为心，君以民为体。心庄则体舒，心肃则容敬。心好之，身 必安之;君好之，民必欲之。心以体全，亦以体伤，君以民存，亦以民亡。《诗》 云：&ldquo;昔吾有先正，其言明且清，国家以宁，都邑以成，庶民以生。谁能秉国成， 不自为正，卒劳百姓。&rdquo;《君雅》曰：&ldquo;夏日暑雨，小民惟曰怨，资冬祁寒，小 民亦惟曰怨。&rdquo;</p><p>　　子曰：下之事上也，身不正，言不信，则义不一，行无类也。子曰：言有物 而行有格也，是以生则不可夺志，死则不可夺名。故君子多闻，质而守之;多志， 质而亲之;精知，略而行之。《君陈》曰：&ldquo;出入自尔师虞，庶言同。&rdquo;《诗》 云：&ldquo;淑人君子，其仪一也。&rdquo; 子曰：唯君子能好其正，小人毒其正。故君子之朋友有乡，其恶有方;是故 迩者不惑，而远者不疑也。《诗》云：&ldquo;君子好仇。&rdquo;</p><p>　　子曰：轻绝贫贱，而重绝富贵，则好贤不坚，而恶恶不著也。人虽曰不利， 吾不信也。《诗》云：&ldquo;朋友攸摄，摄以威仪。&rdquo;</p><p>　　子曰：私惠不归德，君子不自留焉。《诗》云：&ldquo;人之好我，示我周行。&rdquo;</p><p>　　子曰：苟有车，必见其轼;苟有衣，必见其敝;人苟或言之，必闻其声;苟 或行之，必见其成。《葛覃》曰：&ldquo;服之无射。&rdquo;</p><p>　　子曰：言从而行之，则言不可饰也;行从而言之，则行不可饰也。故君子寡 言，而行以成其信，则民不得大其美而小其恶。《诗》云：&ldquo;白圭之玷，尚可磨 也;斯言之玷，不可为也。&rdquo;《小雅》曰：&ldquo;允也君子，展也大成。&rdquo;《君》 曰：&ldquo;昔在上帝，周田观文王之德，其集大命于厥躬。&rdquo; 子曰：南人有言曰：人而无恒，不可以为卜筮。古之遗言与?龟筮犹不能知 也，而况于人乎?《诗》云：&ldquo;我龟既厌，不我告犹。&rdquo;《兑命》曰：&ldquo;爵无及 恶德，民立而正事。纯而祭祀，是为不敬;事烦则乱，事神则难。&rdquo;《易》曰： &ldquo;不恒其德，或承之羞。&rdquo;&ldquo;恒其德侦，妇人吉，夫子凶。&rdquo;</p>"}