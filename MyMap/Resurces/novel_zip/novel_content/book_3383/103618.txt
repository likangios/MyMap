{"id":"103618","title":"孔子闲居第二十九","content":"<p>　　孔子闲居，子夏侍。子夏曰：&ldquo;敢问《诗》云&lsquo;凯弟君子，民之父母&rsquo;何如 斯可谓民之父母矣?&rdquo;孔子曰：&ldquo;夫民之父母乎!必达于礼乐之原，以致五至， 而行三无，以横于天下，四方有败，必先知之。此之谓民之父母矣。&rdquo;</p><p>　　子夏曰：&ldquo;民之父母，既得而闻之矣，敢问何谓五至?&rdquo;孔子曰：&ldquo;志之所 至，诗亦至焉。诗之所至，礼亦至焉。礼之所至，乐亦至焉。乐之所至，哀亦至 焉。哀乐相生。是故，正明目而视之，不可得而见也;倾耳而听之，不可得而闻 也;志气塞乎天地，此之谓五至。&rdquo;</p><p>　　子夏曰：&ldquo;五至既得而闻之矣，敢问何谓三无?&rdquo;孔子曰：&ldquo;无声之乐，无 体之礼，无服之丧，此之谓三无。&rdquo;子夏曰：&ldquo;三无既得略而闻之矣，敢问何诗 近之?&rdquo;孔子曰：&ldquo;&lsquo;夙夜其命宥密&rsquo;，无声之乐也。&lsquo;威仪逮逮，不可选也&rsquo;， 无体之礼也。&lsquo;凡民有丧，匍匐救之&rdquo;，无服之丧也。&rdquo;</p><p>　　子夏曰：&ldquo;言则大矣!美矣!盛矣!言尽于此而已乎?&rdquo;孔子曰：&ldquo;何为其 然也!君子之服之也，犹有五起焉。&rdquo;子夏曰：&ldquo;何如?&rdquo;子曰：&ldquo;无声之乐， 气志不违;无体之礼，威仪迟迟;无服之丧，内恕孔悲。无声之乐，气志既得; 无体之礼，威仪翼翼;无服之丧，施及四国。无声之乐，气志既从;无体之礼， 上下和同;无服之丧，以畜万邦。无声之乐，日闻四方;无体之礼，日就月将; 无服之丧，纯德孔明。无声之乐，气志既起;无体之礼，施及四海;无服之丧， 施于孙子。&rdquo;</p><p>　　子夏曰：&ldquo;三王之德，参于天地，敢问：何如斯可谓参于天地矣?&rdquo;孔子曰： &ldquo;奉三无私以劳天下。&rdquo;子夏曰：&ldquo;敢问何谓三无私?&rdquo;孔子曰：&ldquo;天无私覆， 地无私载，日月无私照。奉斯三者以劳天下，此之谓三无私。其在《诗》，曰： &lsquo;帝命不违，至于汤齐。汤降不迟，圣敬日齐。昭假迟迟，上帝是拧５勖式于 九围。&rsquo;;是汤之德也。天有四时，春秋冬夏，风雨霜露，无非教也。地载神气， 神气风霆，风霆流形，庶物露生，无非教也。清明在躬，气志如神，嗜欲将至， 有开必先。开降时雨，山川出云。其在诗曰：&ldquo;嵩高唯岳，峻极于天。惟岳降神， 生甫及申。惟申及甫，惟周之翰。四国于蕃，四方于宣&rdquo;。此文武之德也。三代 之王也，必先令闻，《诗》云：&lsquo;明明天子，令闻不已&rsquo;。三代之德也。&lsquo;弛其 文德，协此四国&rsquo;。大王之德也。&rdquo;子夏蹶然而起，负墙而立，曰：&ldquo;弟子敢不 承乎?&rdquo;</p>"}