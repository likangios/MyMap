{"id":"103643","title":"乡饮酒义第四十五","content":"<p>　　乡饮酒之义。主人拜迎宾于庠门之外，入，三揖而后至阶，三让而后升，所 以致尊让也。盥洗扬觯，所以致煲病０葜粒拜洗，拜受，拜送，拜既，所以致 敬也。尊让炀匆舱撸君子之所以相接也。君子尊让则不争，炀丛虿宦，不慢 不争，则远于斗辨矣，不斗辨则无暴乱之祸矣，斯君子之所以免于人祸也，故圣 人制之以道。</p><p>　　乡人、士、君子，尊于房户之间，宾主共之也。尊有玄酒，贵其质也。羞出 自东房，主人共之也。洗当于东荣，主人之所以自欤而以事宾也。</p><p>　　宾主象天地也，介亻巽象阴阳也，三宾象三光也。让之三也，象月之三日而 成魄也。四面之坐，象四时也。</p><p>　　天地严凝之气，始于西南，而盛于西北，此天地之尊严气也，此天地之义气 也。天地温厚之气，始于东北，而盛于东南，此天地之盛德气也，此天地之仁气 也。主人者尊宾，故坐宾于西北，而坐介于西南以辅宾，宾者，接人以义者也， 故坐于西北。主人者，接人以德厚者也，故坐于东南。而坐亻巽于东北，以辅主 人也。仁义接，宾主有事，俎豆有数曰圣，圣立而将之以敬曰礼，礼以体长幼曰 德。德也者，得于身也。故曰：&ldquo;古之学术道者，将以得身也。是故圣人务焉。&rdquo; 祭荐、祭酒，敬礼也。哜肺，尝礼也。啐酒，成礼也。于席末，言是席之正， 非专为饮食也，为行礼也，此所以贵礼而贱财也。卒觯，致实于西阶上，言是席 之上，非专为饮食也，此先礼而后财之义也。先礼而后财，则民作敬让而不争矣。</p><p>　　乡饮酒之礼，六十者坐，五十者立侍，以听政役，所以明尊长也。六十者三 豆，七十者四豆，八十者五豆，九十者六豆，所以明养老也。民知尊长养老，而 后乃能入孝弟。民入孝弟，出尊长养老，而后成教，成教而后国可安也。君子之 所谓孝者，非家至而日见之也，合诸乡射，教之乡饮酒之礼，而孝弟之行立矣。</p><p>　　孔子曰：&ldquo;吾观于乡，而知王道之易易也。&rdquo;</p><p>　　主人亲速宾及介，而众宾自众之。至于门外，主人拜宾及介，而众宾自入。 贵贱之义别矣。 三揖至于阶，三让以宾升，拜至、献、酬、辞让之节繁。及介省矣。至于众 宾升受，坐祭，立饮，不酢而降。隆杀之义别矣。</p><p>　　工入，升歌三终，主人献之。笙入三终，主人戏之。间歌三终，合乐三终， 工告乐备，遂出。一人扬觯，乃立司正焉。知其能和乐而不流也。</p><p>　　宾酬主人，主人酬介，介酬众宾，少长以齿，终于沃洗者焉。知其能弟长而 无遗矣。</p><p>　　降，说屦升坐，修爵无数。饮酒之节，朝不废朝，莫不废夕。宾出，主人拜 送，节文终遂焉。知其能安燕而不乱也。</p><p>　　贵贱明，隆杀辨，和乐而不流，弟长而无遗，安燕而不乱，此五行者，足以 正身安国矣。彼国安而天下安。故曰：&ldquo;吾观于乡，而知王道之易易也。&rdquo;</p><p>　　乡饮酒之义，立宾以象天，立主以象地，设介亻巽以象日月，立三宾以象三 光。古之制礼也，经之以天地，纪之以日月，参之以三光，政教之本也。</p><p>　　亨狗于东方，祖阳气之发于东方也。洗之在阼，其水在洗东，祖天地之左海 也。尊有玄酒，教民不忘本也。</p><p>　　宾必南乡，东方者春，春之为言蠢也，产万物者圣也。南方者夏，夏之为言 假也，养之，长之，假之，仁也。西方者秋，秋之为言愁也，愁之以时察，守义 者也。北方者冬，冬之为言中也，中者藏也。是以天子之立也，左圣乡仁，右义 亻背藏也。介必东乡，介宾主也。主人必居东方，东方者春，春之为言蠢也，产 万物者也。主人者造之，产万物者也。月者三日则成魄，三月则成时，是以礼有 三让，建国必立三卿。三宾者，政教之本，礼之大参也。</p>"}