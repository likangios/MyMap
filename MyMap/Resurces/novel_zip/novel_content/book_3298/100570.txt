{"id":"100570","title":"卷五","content":"<p>　　阳武侯</p><p>　　阳武侯薛公禄，薛岛人。父薛公最贫，牧牛乡先生家。先生有荒田，公牧其处，辄见蛇兔斗草莱中，以为异，因请于主人为宅兆，构茅而居。后数年，太夫人临蓐，值雨骤至，适二指挥使奉命稽海，出其途，避雨户中。见舍上鸦鹊群集，竞以翼覆漏处，异之。既而翁出，指挥问：&ldquo;适何作?&rdquo;因以产告，又询所产，曰：&ldquo;男也。&rdquo;指挥又益愕，曰：&ldquo;是必极贵。不然，何以得我两指挥护守门户也?&rdquo;咨嗟而去。侯既长，垢面垂鼻涕，殊不聪颖。岛中薛姓，故隶军籍。是年应翁家出一丁口戍辽阳，翁长子深以为忧。时侯十八岁，人以太憨生，无与为婚。忽自谓兄曰：&ldquo;大哥啾唧，得无以遣戍无人耶?&rdquo;曰：&ldquo;然。&rdquo;笑曰：&ldquo;若肯以婢子妻我，我当任此役。&rdquo;兄喜，即配婢。</p><p>　　侯遂携室赴戍所。行方数十里，暴雨忽集。途侧有危崖，夫妻奔避其下。少间，雨止，始复行。才及数武，崖石崩坠。居人遥望两虎跃出，逼附两人而没。侯自此勇健非常，丰采顿异。后以军功封阳武侯世爵。</p><p>　　至启、祯间，袭侯某公薨，无子，止有遗腹，因暂以旁支代。凡世封家进御者，有娠即以上闻，官遣媪伴守之，既产乃已。年余，夫人生女。产后，腹犹震动，凡十五年，更数媪，又生男。应以嫡派赐爵，旁支噪之，以为非薛产。官收诸媪，械梏百端，皆无异言。爵乃定。</p><p>　　赵城虎</p><p>　　赵城妪，年七十余，止一子。一日入山，为虎所噬。妪悲痛，几不欲活，号啼而诉之宰。宰笑曰：&ldquo;虎何可以官法制之乎?&rdquo;妪愈号啕，不能制之。宰叱之，亦不畏惧，又怜其老，不忍加以威怒，遂给之，诺捉虎。媪伏不去，必待勾牒出，乃肯行。宰无奈之。即问诸役，谁能往之。一隶名李能，醺醉，诣座下，自言：&ldquo;能之。&rdquo;持牒下，妪始去。隶醒而悔之，犹谓宰之伪局，姑以解妪扰耳，因亦不甚为意。持牒报缴，宰怒曰：&ldquo;固言能之，何容复悔?&rdquo;隶窘甚，请牒拘猎户，宰从之。隶集猎人，日夜伏山谷，冀得一虎庶可塞责。月余，受杖数百，冤苦罔控。遂诣东郭岳庙，跪而祝之，哭失声。</p><p>　　无何，一虎自外来，隶错愕，恐被咥噬，虎入，殊不他顾，蹲立门中。隶祝曰：&ldquo;如杀某子者尔也，其俯听吾缚。&rdquo;遂出缧索挚虎项，虎帖耳受缚。牵达县署，宰问虎曰：&ldquo;某子尔噬之耶?&rdquo;虎颔之。宰曰：&ldquo;杀人者死，古之定律。且妪止一子，而尔杀之，彼残年垂尽，何以生活?倘尔能为若子也。我将赦之。&rdquo;虎又颔之，乃释缚令去。妪方怨宰之不杀虎以偿子也，迟旦，启扉，则有死鹿，妪货其肉革，用以资度。自是以为常，时衔金帛掷庭中。妪从此致丰裕，奉养过于其子。心窃德虎。虎来，时卧檐下，竟日不去。人畜相安，各无猜忌。数年，妪死，虎来吼于堂中。妪素所积，绰可营葬，族人共瘗之。坟垒方成，虎骤奔来，宾客尽逃。虎直赴冢前，嗥鸣雷动，移时始去。土人立&ldquo;义虎祠&rdquo;于东郭，至今犹存。</p><p>　　螳螂捕蛇</p><p>　　张姓者，偶行溪谷，闻崖上有声甚厉。寻途登觇，见巨蛇围如碗，摆扑丛树中，以尾击柳，柳枝崩折。反侧倾跌之状，似有物捉制之，然审视殊无所见，大疑。渐近临之，则一螳螂据顶上，以刺刀攫其首，攧不可去，久之，蛇竟死。视额上革肉，已破裂云。</p><p>　　武技</p><p>　　李超，字魁吾，淄之西鄙人，豪爽，好施。偶一僧来托钵，李饱啖之。僧甚感荷，乃曰：&ldquo;吾少林出也。有薄技，请以相授。&rdquo;李喜，馆之客舍，丰其给，旦夕从学。三月，艺颇精，意甚得。僧问：&ldquo;汝益乎?&rdquo;曰：&ldquo;益矣。师所能者，我已尽能之。&rdquo;僧笑，命李试其技。李乃解衣唾手，如猿飞，如鸟落，腾跃移时，诩诩然交叉而立。僧又笑曰：&ldquo;可矣。子既尽吾能，请一角低昂。&rdquo;李忻然，即各交臂作势。既而支撑格拒，李时时蹈僧瑕，僧忽一脚飞掷，李已仰跌丈余。僧抚掌曰：&ldquo;子尚未尽吾能也。&rdquo;李以掌致地，惭沮请教。又数日，僧辞去。</p><p>　　李由此以名，遨游南北，罔有其对。偶适历下，见一少年尼僧;弄艺于场，观者填溢。尼告众客曰：&ldquo;颠倒一身，殊大冷落。有好事者，不妨下场一扑为戏。&rdquo;如是三言。众相顾，迄无应者。李在侧，不觉技痒，意气而进。尼便笑与合掌。才一交手，尼便呵止曰：&ldquo;此少林宗派也。&rdquo;即问：&ldquo;尊师何人?&rdquo;李初不言，尼固诘之，乃以僧告。尼拱手曰：&ldquo;憨和尚汝师耶?若尔，不必交手足，愿拜下风。&rdquo;李请之再四，尼不可。众怂恿之，尼乃曰：&ldquo;既是憨师弟子，同是个中人，无妨一戏。但两相会意可耳。&rdquo;李诺之。然以其文弱故，易之。又年少喜胜，思欲败之，以要一日之名。方颉颃间，尼即遽止，李问其故，但笑不言，李以为怯，固请再角。尼乃起。少间，李腾一踝去，尼骈五指下削其股，李觉膝下如中刀斧，蹶仆不能起。尼笑谢曰：&ldquo;孟浪迕客，幸勿罪!&rdquo;李舁归，月余始愈，后年余，僧复来，为述往事。僧惊曰：&ldquo;汝大卤莽!惹他何为?幸先以我名告之，不然，股已断矣!&rdquo;</p><p>　　王阮亭先生云：&ldquo;此尼亦殊踪迹诡异不可测。&rdquo;又云：&ldquo;掌勇之技，少林为外家，武当张三峰为内家。三峰之后，有关中人王宗。宗传温州陈州同。州同，明嘉靖间人。故今两家之传，盛于浙东，顺治中，王来咸，字征南，其最著者，鄞人也。雨窗无事，读李超事始末，因识于后。阮亭书。征南之徒，又有僧耳、僧尼者，皆僧也。&rdquo;</p><p>　　小人</p><p>　　康熙间，有术人携一槨唬瑯』藏小人，长尺许。投一钱，则启槨涣畛觯恕Ｖ烈矗丛姿鳂』入署，细审小人出处。初不敢言，固诘之，方自述其乡族。盖读书童子，自塾中归，为术人所迷，复投以药，四体暴缩，彼遂携之，以为戏具。宰怒，杖杀术人。</p><p>　　秦生</p><p>　　莱州秦生，制药酒，误投毒味，未忍倾弃，封而置之。积年余，夜适思饮，而无所得酒。忽忆所藏，启封嗅之，芳烈喷溢，肠痒涎流，不可制止。取盏将尝，妻苦劝谏。生笑曰：&ldquo;快饮而死，胜于馋渴而死多矣。&rdquo;一盏既尽，倒瓶再斟。妻覆其瓶，满屋流溢，生伏地而牛饮之。少时，腹痛口噤，中夜而卒。妻号泣，为备棺木，行入殓。次夜，忽有美人入，身不满三尺，径就灵寝，以瓯水灌之，豁然顿苏。叩而诘之，曰：&ldquo;我狐仙也。适丈夫入陈家，窃酒醉死，往救而归，偶过君家，彼怜君子与己同病，故使妾以余药活之也。&rdquo;言讫，不见。</p><p>　　余友人邱行素贡士，嗜饮。一夜思酒，而无可行沽，辗转不可复忍，因思代之以醋。谋诸妇，妇嗤之。邱固强之，乃煨醯以进。壶既尽，始解衣甘寝。次日，竭壶酒之资，遣仆代沽。道遇伯弟襄宸，诘知其故，因疑嫂不肯为兄谋酒。仆言：&ldquo;夫人云：&lsquo;家中蓄醋无多，昨夜已尽其半;恐再一壶，则醋根断矣。&rsquo;&rdquo;闻者皆笑之。不知酒兴初浓，即毒药甘之，况醋乎?此亦可以传矣。</p><p>　　鸦头</p><p>　　诸生王文，东昌人，少诚笃。薄游于楚，过六河，休于旅舍，乃步门外。遇里戚赵东楼，大贾也，常数年不归。见王，相执甚欢，便邀临存。至其所，有美人坐室中，愕怪却步。赵曳之，又隔窗呼妮子去。王乃入。赵具酒馔，话温凉。王问：&ldquo;此何处所?&rdquo;答云：&ldquo;此是小勾栏。余因久客，暂假床寝。&rdquo;话间，妮子频来出入，王局促不安，离席告别，赵强捉令坐。</p><p>　　俄见一少女，经门外过，望见王，秋波频顾，眉目含情，仪容娴婉，实神仙也。王素方直，至此惘然若失，便问：&ldquo;丽者何人?&rdquo;赵曰：&ldquo;此媪次女，小字鸦头，年十四矣。缠头者屡以重金啖媪，女执不愿，致母鞭楚，女以齿稚哀免。今尚待聘耳。&rdquo;王闻言，俯首默然痴坐，酬应悉乖。赵戏之曰：&ldquo;君倘垂意，当作冰斧。&rdquo;王怃然曰：&ldquo;此念所不敢存。&rdquo;然日向夕，绝不言去。赵又戏请之，王曰：&ldquo;雅意极所感佩，囊涩奈何!&rdquo;赵知女性激烈，必当不允，故许以十金为助。王拜谢趋出，罄资而至，得五数，强赵致媪，媪果少之。鸦头言于母曰：&ldquo;母日责我不作钱树子，今请得如母所愿。我初学作人，报母有日，勿以区区放却财神去。&rdquo;媪以女性拗执，但得允从，即甚欢喜。遂诺之，使婢邀王郎。赵难中悔，加金付媪。</p><p>　　王与女欢爱甚至。既，谓王曰：&ldquo;妾烟花下流，不堪匹敌，既蒙缱绻，义即至重。君倾囊博此一宵欢，明日如何?&rdquo;王泫然悲哽。女曰：&ldquo;勿悲。妾委风尘，实非所愿。顾未有敦笃如君可托者。请以宵遁。&rdquo;王喜，遽起，女亦起。听谯鼓已三下矣。女急易男装，草草偕出，叩主人扉。王故从双卫，托以急务，命仆便发。女以符系仆股并驴耳上，纵辔极驰，目不容启，耳后但闻风鸣，平明至汉口，税屋而止。王惊其异，女曰：&ldquo;言之，得无惧乎?妾非人，狐耳。母贪淫，日遭虐遇，心所积懑，今幸脱苦海。百里外，即非所知，可幸无恙。&rdquo;王略无疑贰，从容曰：&ldquo;室对芙蓉，家徒四壁，实难自慰，恐终见弃置。&rdquo;女曰：&ldquo;何必此虑。今市货皆可居，三数口，淡薄亦可自给。可鬻驴子作资本。&rdquo;王如言，即门前设小肆，王与仆人躬同操作，卖酒贩浆其中。女作披肩，刺荷囊，日获赢余，顾赡甚优。积年余，渐能蓄婢媪，王自是不着犊鼻，但课督而已。</p><p>　　女一日悄然忽悲，曰：&ldquo;今夜合有难作，奈何!&rdquo;王问之，女曰：&ldquo;母已知妾消息，必见凌逼。若遣姊来，吾无忧，恐母自至耳。&rdquo;夜已央，自庆曰：&ldquo;不妨，阿姊来矣。&rdquo;居无何，妮子排闼入，女笑逆之。妮子骂曰：&ldquo;婢子不羞，随人逃匿!老母令我缚去。&rdquo;即出索子絷女颈。女怒曰：&ldquo;从一者得何罪?&rdquo;妮子益忿，捽女断衿。家中婢媪皆集，妮子惧，奔出。女曰：&ldquo;姊归，母必自至。大祸不远，可速作计。&rdquo;乃急办装，将更播迁。媪忽掩入，怒容可掬，曰：&ldquo;我固知婢子无礼，须自来也!&rdquo;女迎跪哀啼，媪不言，揪发提去。王徘徊怆恻，眠食都废，急诣六河，翼得贿赎。至则门庭如故，人物已非，问之居人，俱不知其所徙。悼丧而返。于是亻表散客旅，囊资东归。后数年，偶入燕都，过育婴堂，见一儿，七八岁。仆人怪似其主，反复凝注之。王问：&ldquo;看儿何说?&rdquo;仆笑以对，王亦笑。细视儿，风度磊落。自念乏嗣，因其肖己，爱而赎之。诘其名，自称王孜。王曰：&ldquo;子弃之襁褓，何知姓氏?&rdquo;曰：&ldquo;本师尝言，得我时，胸前有字，书山东王文之子。&rdquo;王大骇曰：&ldquo;我即王文，乌得有子?&rdquo;念必同己姓名者，心窃喜，甚爱惜之。及归，见者不问而知为王生子。孜渐长，孔武有力，喜田猎，不务生产，乐斗好杀，王亦不能钳制之。又自言能见鬼狐，悉不之信。会里中有患狐者，请孜往觇之。至则指狐隐处，令数人随指处击之，即闻狐鸣，毛血交落，自是遂安。由是人益异之。</p><p>　　王一日游市廛，忽遇赵东楼，巾袍不整，形色枯黯。惊问所来，赵惨然请间。王乃偕归，命酒。赵曰：&ldquo;媪得鸦头，横施楚掠。既北徙，又欲夺其志。女矢死不二，因囚置之。生一男，弃之曲巷，闻在育婴堂，想已长成，此君遗体也。&rdquo;王出涕曰：&ldquo;天幸孽儿已归。&rdquo;因述本末。问：&ldquo;君何落拓至此?&rdquo;叹曰：&ldquo;今而知青楼之好，不可过认真也。夫何言!&rdquo;先是，媪北徙，赵以负贩从之。货重难迁者，悉以贱售。途中脚直供亿，烦费不资，因大亏损，妮子索取尤奢。数年，万金荡然。媪见床头金尽，旦夕加白眼。妮子渐寄贵家宿，恒数夕不归。赵愤激不可耐，然亦无可如何。适媪他出，鸦头自窗中呼赵曰：&ldquo;勾栏中原无情好，所绸缪者，钱耳。君依恋不去，将掇奇祸。&rdquo;赵惧，如梦初醒。临行，窃往视女，女授书使达王，赵乃归。因以此情为王述之。即出鸦头书，书云：&ldquo;知孜儿已在膝下矣。妾之厄难，东楼君自能面悉。前世之孽，夫何可言!妾幽室之中，暗无天日，鞭创裂肤，饥火煎心，易一晨昏，如历年岁。君如不忘汉上雪夜单衾，迭互暖抱时，当与儿谋，必能脱妾于厄。母姊虽忍，要是骨肉，但嘱勿致伤残，是所愿耳。&rdquo;王读之，泣不自禁，以金帛赠赵而去。</p><p>　　时孜年十八矣，王为述前后，因示母书。孜怒眦欲裂，即日赴都，询吴媪居，则车马方盈。孜直入，妮子方与湖客饮，望见孜，愕立变色。孜骤进杀之，宾客大骇，以为寇。及视女尸，已化为狐。孜持刀径入，见媪督婢作羹。孜奔近室门，媪忽不见，孜四顾，急抽矢，望屋梁射之，一狐贯心而堕，遂决其首。寻得母所，投石破扃，母子各失声。母问媪，曰：&ldquo;已诛之。&rdquo;母怨曰：&ldquo;儿何不听吾言!&rdquo;命持葬郊野。孜伪诺之，剥其皮而藏之。检媪箱箧，尽卷金资，奉母而归。夫妇重谐，悲喜交至。既问吴媪，孜言：&ldquo;在吾囊中。&rdquo;惊问之，出两革以献。母怒骂曰：&ldquo;忤逆儿!何得此为!&rdquo;号痛自挞，转侧欲死。王极力抚慰，叱儿瘗革。孜忿曰：&ldquo;今得安乐所，顿忘挞楚耶?&rdquo;母益怒，啼不止。孜葬皮反报，始稍释。王自女归，家益盛。心德赵，报以巨金，赵始知母子皆狐也。孜承奉甚孝;然误触之，则恶声暴吼。女谓王曰：&ldquo;儿有拗筋，不刺去，终当杀身倾产。&rdquo;夜伺孜睡，潜絷其手足。孜醒曰：&ldquo;我无罪。&rdquo;母曰：&ldquo;将医尔虐，其勿苦。&rdquo;孜大叫，转侧不可开。女以巨针刺踝骨侧三四分许，用刀掘断，崩然有声，又于肘间脑际并如之。已，乃释缚，拍令安卧。天明，奔候父母，涕泣曰：&ldquo;儿早夜忆昔所行，都非人类!&rdquo;父母大喜，从此温和如处女，乡里贤之。</p><p>　　异史氏曰：&ldquo;妓尽狐也。不谓有狐而妓者，至狐而鸨，则兽而禽矣。灭理伤伦，其何足怪?至百折千磨，之死靡他，此人类所难，而乃于狐也得之乎?唐太宗谓魏徵更饶妩媚，吾于鸦头亦云。&rdquo;</p><p>　　酒虫</p><p>　　长山刘氏，体肥嗜饮，每独酌，辄尽一瓮。负郭田三百亩，辄半种黍，而家豪富，不以饮为累也。一番僧见之，谓其身有异疾。刘答言：&ldquo;无。&rdquo;僧曰：&ldquo;君饮尝不醉否?&rdquo;曰：&ldquo;有之。&rdquo;曰：&ldquo;此酒虫也。&rdquo;刘愕然，便求医疗。曰：&ldquo;易耳。&rdquo;问：&ldquo;需何药?&rdquo;俱言不需。但令于日中俯卧，絷手足，去首半尺许，置良酝一器。移时，燥渴，思饮为极，酒香入鼻，馋火上炽，而苦不得饮。忽觉咽中暴痒，哇有物出，直堕酒中。解缚视之，赤肉长二寸许，蠕动如游鱼，口眼悉备。刘惊谢，酬以金，不受，但乞其虫。问：&ldquo;将何用?&rdquo;曰：&ldquo;此酒之精，瓮中贮水，入虫搅之，即成佳酿。&rdquo;刘使试之，果然。刘自是恶酒如仇。体渐瘦，家亦日贫，后饮食至不能给。</p><p>　　异史氏曰：&ldquo;日尽一石，无损其富;不饮一斗，适以益贫。岂饮啄固有数乎哉?或言：&lsquo;虫是刘之福，非刘之病，僧愚之以成其术。&rsquo;然欤否欤?&rdquo;</p><p>　　木雕人</p><p>　　商人白有功言：&ldquo;在泺口河上，见一人荷竹簏，牵巨犬二。于簏中出木雕美人，高尺余，手自转动，艳妆如生。又以小锦鞯被犬身，便令跨坐。安置已，叱犬疾奔。美人自起，学解马作诸剧，镫而腹藏，腰而尾赘，跪拜起立，灵变不讹。又作昭君出塞，别取一木雕儿，插雉尾，披羊裘，跨犬从之。昭君频频回顾，羊裘儿扬鞭追逐，真如生者。&rdquo;</p><p>　　封三娘</p><p>　　范十一娘，(田鹿)城祭酒之女，少艳美，骚雅尤绝。父母钟爱之，求聘者辄令自择，女恒少所可。会上元日，水月寺中诸尼，作&ldquo;盂兰盆会&rdquo;。是日，游女如云，女亦诣之。方随喜间，一女子步趋相从，屡望颜色，似欲有言。审视之，二八绝代姝也。悦而好之，转用盼注。女子微笑曰：&ldquo;姊非范十一娘乎?&rdquo;答曰：&ldquo;然。&rdquo;女子曰：&ldquo;久闻芳名，人言果不虚谬。&rdquo;十一娘亦审里居，女笑曰：&ldquo;妾封氏，第三，近在邻村。&rdquo;把臂欢笑，词致温婉，于是大相爱悦，依恋不舍。十一娘问：&ldquo;何无伴侣?&rdquo;曰：&ldquo;父母早逝，家中止一老妪，留守门户，故不得来。&rdquo;十一娘将归，封凝眸欲涕，十一娘亦惘然，遂邀过从。封曰：&ldquo;娘子朱门绣户，妾素无葭莩亲，虑致讥嫌。&rdquo;十一娘固邀之。答曰：&ldquo;俟异日。&rdquo;十一娘乃脱金钗一股赠之，封亦摘髻上绿簪为报。十一娘既归，倾想殊切。出所赠簪，非金非玉，家人都不之识，甚异之。日望其来，怅然遂病。父母讯得故，使人于近村谘访，并无知者。时值重九，十一娘羸顿无聊。倩侍儿强扶窥园，设褥东篱下。忽一女子攀垣来窥，觇之，则封女也。呼曰：&ldquo;接我以力?&rdquo;侍儿从之，蓦然遂下。十一娘惊喜，顿起，曳坐褥间，责其负约，且问所来。答云：&ldquo;妾家去此尚远，时来舅家作耍。前言近村者，缘舅家耳。别后悬思颇苦，然贫贱者与贵人交，足未登门，先怀惭怍，恐为婢仆下眼觑，是以不果来。适经墙外过，闻女子语，便一攀望，冀是小姐，今果如愿。&rdquo;十一娘因述病源，封泣下如雨，因曰：&ldquo;妾来当须秘密。造言生事者，飞短流长，所不堪受。&rdquo;十一娘诺。偕归同榻，快与倾怀，病寻愈。订为姊妹，衣服履舄，辄互易着。见人来，则隐匿夹幕间。</p><p>　　积五六月，公及夫人颇闻之。一日，两人方对弈，夫人掩入。谛视，惊曰：&ldquo;真吾儿友也!&rdquo;因谓十一娘：&ldquo;闺中有良友，我两人所欢，胡不早言?&rdquo;十一娘因达封意。夫人顾谓三娘曰：&ldquo;伴吾儿，极所忻慰，何昧之?&rdquo;封羞晕满颊，默然拈带而已。夫人去，封乃告别，十一娘苦留之，乃止。一夕，自门外匆忙奔入，泣曰：&ldquo;我固谓不可留，今果遭此大辱!&rdquo;惊问之。曰：&ldquo;适出更衣，一少年丈夫，横来相干，幸而得逃。如此，复何面目!&rdquo;十一娘细诘形貌，谢曰：&ldquo;勿须怪，此妾痴兄。会告夫人，杖责之。&rdquo;封坚辞欲去。十一娘请待天曙。封曰：&ldquo;舅家咫尺，但须一梯度我过墙耳。&rdquo;十一娘知不可留，使两婢逾墙送之。行半里许，辞谢自去。婢返，十一娘扶床悲惋，如失伉俪。</p><p>　　后数月，婢以故至东村，暮归遇封女从老妪来。婢喜，拜问，封亦恻恻，讯十一娘兴居。婢捉袂曰：&ldquo;三姑过我。我家姑姑盼欲死!&rdquo;封曰：&ldquo;我亦思之，但不乐使家人知。归启园门，我自至。&rdquo;婢归告十一娘，十一娘喜，从其言，则封已在园中矣。相见，各道间阔，绵绵不寐。视婢子眠熟，乃起，移与十一娘同枕，私语曰：&ldquo;妾固知娘子未字。以才色门第，何患无贵介婿，然绔裤儿敖不足数，如欲得佳偶，请无以贫富论。&rdquo;十一娘然之。封曰：&ldquo;旧年邂逅处，今复作道场，明日再烦一往，当令见一如意郎君。妾少读相人书，颇不参差。&rdquo;昧爽，封即去，约俟兰若，十一娘果往，封已先在。眺览一周，十一娘便邀同车。携手出门，见一秀才，年可十七八，布袍不饰，而容仪俊伟。封潜指曰：&ldquo;此翰苑才也。&rdquo;十一娘略睨之，封别曰：&ldquo;娘子先归，我即继至。&rdquo;入暮果至，曰：&ldquo;我适物色甚详，其人即同里孟安仁也。&rdquo;十一娘知其贫，不以为可。封曰：&ldquo;娘子何堕世情哉!此人苟长贫贱者，予当抉眸子，不复相天下士矣。&rdquo;十一娘曰：&ldquo;且为奈何?&rdquo;曰：&ldquo;愿得一物，持与订盟。&rdquo;十一娘曰：&ldquo;姊何草草?父母在，不遂如何?&rdquo;封曰：&ldquo;妾此为，正恐其不遂耳。志若坚，生死何可夺也?&rdquo;十一娘必不可。封曰：&ldquo;娘子姻缘已动，而魔劫未消。所以故，来报前好耳。请即别，即以所赠金凤钗，矫命赠之。&rdquo;十一娘方谋更商，封已出门去。</p><p>　　时孟生贫而多才，意将择耦，故十八犹未聘也。是日，忽睹两艳，归涉冥想。一更向尽，封三娘款门而入。烛之，识为日中所见，喜致诘问。曰：&ldquo;妾封氏，范十一娘之女伴也。&rdquo;生大悦，不暇细审，遽前拥抱。封拒曰：&ldquo;妾非毛遂，乃曹丘生。十一娘愿缔永好，请倩冰也。&rdquo;生愕然不信，封乃以钗示生。生喜不自已，矢曰：&ldquo;劳眷注如此，仆不得十一娘，宁终鳏耳。&rdquo;封遂去。生诘旦，浼邻媪诣范夫人。夫人贫之，竟不商女，立便却去。十一娘知之，心失所望，深恨封之误己也，而金钗难返，只须以死矢之。</p><p>　　又数日，有某绅为子求婚，恐不谐，浼邑宰作伐。时某方居权要，范公心畏之。以问十一娘，十一娘不乐，母诘之，默默不言，但有涕泪。使人潜告夫人，非孟生不嫁。公闻，益怒，竟许某绅家;且疑十一娘有私意于生，遂涓吉速成礼。十一娘忿不食，日惟耽卧。至亲迎之前夕，忽起，揽镜自妆，夫人窃喜。俄侍女奔白：&ldquo;小姐自缢死!&rdquo;举家惊涕，痛悔无所复及。三日遂葬。</p><p>　　孟生自邻媪反命，愤恨欲绝。然遥遥探访，妄冀复挽。察知佳人有主，忿火中烧，万虑俱断矣。未几，闻玉葬香埋，懎然悲丧，恨不从丽人俱死。向晚出门，意将乘昏夜一哭十一娘之墓。欻有一人来，近之，则封三娘。向生道喜曰：&ldquo;喜姻好可就矣。&rdquo;生泫然曰：&ldquo;卿不知十一娘亡耶?&rdquo;封曰：&ldquo;我所谓就者，正以其亡。可急唤家人发冢，我有异药，能令苏。&rdquo;生从之，发墓破棺，复掩其穴。生自负尸，与三娘俱归，置榻上，投以药，逾时而苏。顾见三娘，问：&ldquo;此何所?&rdquo;封指生曰：&ldquo;此孟安仁也。&rdquo;因告以故，始知复生。封惧漏泄，相将去五十里，避匿山村。</p><p>　　封欲辞去，十一娘乞留作伴，使别院居。因货殉葬之饰，用为资度，亦称小有。封每遇生来，辄避去，十一娘从容曰：&ldquo;吾姊妹骨肉不啻也，然终无百年聚。计不如效英、皇。&rdquo;封曰：&ldquo;妾少得异诀，吐纳可以长生，故不愿嫁耳。&rdquo;十一娘笑曰：&ldquo;世传养生术，汗牛充栋，行而效者谁也?&rdquo;封曰：&ldquo;妾所得非人世所知。世所传并非真诀，惟华陀五禽图差为不妄。凡修炼家，无非欲血气流通耳，若得厄逆症，作虎形立止，非其验耶?&rdquo;十一娘阴与生谋，使伪为出者。入夜，强劝以酒，既醉，生潜入污之。三娘醒曰：&ldquo;妹子害我矣!倘色戒不破，道成当升第一天。今堕奸谋，命耳!&rdquo;乃起告辞。十一娘告以诚意而哀谢之。封曰：&ldquo;实相告：我乃狐也。缘瞻丽容，忽生爱慕，如茧自缠，遂有今日。此乃情魔之劫，非关人力。再留，则魔更生，无底止矣。娘子福泽正远，珍重自爱。&rdquo;言已而逝。夫妻惊叹久之。</p><p>　　逾年，生乡、会果捷，官翰林。投刺谒范公，公愧悔不见;固请之，乃见。生入，执子婿礼，伏拜甚恭。公愧怒，疑生儇薄。生请间，具道情事。公不深信，使人探诸其家，方大惊喜。阴戒勿宣，惧有祸变。又二年，某绅以关节发觉，父子充辽海军。十一娘始归宁焉。</p><p>　　狐梦</p><p>　　余友毕怡庵，倜傥不群，豪纵自喜，貌丰肥，多髭，士林知名。尝以故至叔刺史公之别业，休憩楼上。传言楼中故多狐。毕每读青凤传，心辄向往，恨不一遇。因于楼上，摄想凝思，既而归斋，日已寝暮。</p><p>　　时暑月燠热，当户而寝。睡中有人摇之，醒而却视，则一妇人，年逾四十，而风韵犹存。毕惊起，问为谁，笑曰：&ldquo;我狐也。蒙君注念，心窃感纳。&rdquo;毕闻而喜，投以嘲谑。妇笑曰：&ldquo;妾齿加长矣，纵人不见恶，先自渐沮。有小女及笄，可侍巾栉。明宵，无寓人于室，当即来。&rdquo;言已而去。至夜，焚香坐伺，妇果携女至。态度娴婉，旷世无匹。妇谓女曰：&ldquo;毕郎与有夙缘，即须留止。明旦早归，勿贪睡也。&rdquo;毕乃握手入帏，款曲备至。事已，笑曰：&ldquo;肥郎痴重，使人不堪。&rdquo;未明即去。既夕自来，曰：&ldquo;姊妹辈将为我贺新郎，明日即屈同去。&rdquo;问：&ldquo;何所?&rdquo;曰：&ldquo;大姊作筵主，此去不远也。&rdquo;毕果候之。良久不至，身渐倦惰。才伏案头，女忽入曰：&ldquo;劳君久伺矣。&rdquo;乃握手而行。奄至一处，有大院落，直上中堂，则见灯烛荧荧，灿若星点。俄而主人至，年近二旬，淡妆绝美。敛衽称贺已，将践席，婢入曰：&ldquo;二娘子至。&rdquo;见一女入，年可十八九，笑向女曰：&ldquo;妹子已破瓜。新郎颇如意否?&rdquo;女以扇击背，白眼视之。二娘曰：&ldquo;记儿时与妹相扑为戏，妹畏人数胁骨，遥呵手指，即笑不可耐。便怒我，谓我当嫁僬侥国小王子。我谓婢子他日嫁多髭郎，刺破小吻，今果然矣。&rdquo;大娘笑曰：&ldquo;无怪三娘子怒诅也!新郎在侧，直尔憨跳!&rdquo;顷之，合尊促坐，宴笑甚欢。</p><p>　　忽一少女抱一猫至，年可十二三，雏发未燥，而艳媚入骨。大娘曰：&ldquo;四妹妹亦要见姊丈耶?此无坐处。&rdquo;因提抱膝头，取肴果饵之。移时，转置二娘怀中，曰：&ldquo;压我胫股酸痛!&rdquo;二姊曰：&ldquo;婢子许大，身如百钧重，我脆弱不堪;既欲见姊丈，姊丈故壮伟，肥膝耐坐。&rdquo;乃捉置毕怀。入怀香软，轻若无人。毕抱与同杯饮，大娘曰：&ldquo;小婢勿过饮，醉失仪容，恐为姊丈所笑。&rdquo;少女孜孜展笑，以手弄猫，猫戛然鸣。大娘曰：&ldquo;尚不抛却，抱走蚤虱矣!&rdquo;二娘曰：&ldquo;请以狸奴为令，执箸交传，鸣处则饮。&rdquo;众如其教。至毕辄鸣;毕故豪饮，连举数觥，乃知小女子故捉令鸣也，因大喧笑。二姊曰：&ldquo;小妹子归休!压杀郎君，恐三姊怨人。&rdquo;小女郎乃抱猫去。</p><p>　　大姊见毕善饮，乃摘髻子贮酒以劝。视髻仅容升许，然饮，之觉有数斗之多。比干视之，则荷盖也。二娘亦欲相酬，毕辞不胜酒。二娘出一口脂合子，大于弹丸，酌曰：&ldquo;既不胜酒，聊以示意。&rdquo;毕视之，一吸可尽，接吸百口，更无干时。女在傍以小莲杯易合子去，曰：&ldquo;勿为奸人所算。&rdquo;置合案上，则一巨钵。二娘曰：&ldquo;何预汝事!三日郎君，便如许亲爱耶!&rdquo;毕持杯向口立尽。把之腻软;审之，非杯，乃罗袜一钩，衬饰工绝。二娘夺骂曰：&ldquo;猾婢!何时盗人履子去，怪足冰冷也!&rdquo;遂起，入室易舄。</p><p>　　女约毕离席告别，女送出村，使毕自归。瞥然醒寤，竟是梦景，而鼻口醺醺，酒气犹浓，异之。至暮，女来，曰：&ldquo;昨宵未醉死耶?&rdquo;毕言：&ldquo;方疑是梦。&rdquo;女曰：&ldquo;姊妹怖君狂噪，故托之梦，实非梦也。&rdquo;女每与毕弈，毕辄负。女笑曰：&ldquo;君日嗜此，我谓必大高着。今视之，只平平耳。&rdquo;毕求指诲，女曰：&ldquo;弈之为术，在人自悟，我何能益君?朝夕渐染，或当有益。&rdquo;居数月，毕觉稍进。女试之，笑曰：&ldquo;尚未，尚未。&rdquo;毕出，与所尝共弈者游，则人觉其异，稍咸奇之。</p><p>　　毕为人坦直，胸无宿物，微泄之。女已知，责曰：&ldquo;无惑乎同道者不交狂生也!屡嘱甚密，何尚尔尔?&rdquo;怫然欲去。毕谢过不遑，女乃稍解，然由此来寝疏矣。积年余，一夕来，兀坐相向。与之弈，不弈;与之寝，不寝。怅然良久，曰：&ldquo;君视我孰如青凤?曰：&ldquo;殆过之。&rdquo;曰：&ldquo;我自惭弗如。然聊斋与君文字交，请烦作小传，未必千载下无爱忆如君者。&rdquo;曰：&ldquo;夙有此志。曩遵旧嘱，故秘之。&rdquo;女曰：&ldquo;向为是嘱，今已将别，复何讳?&rdquo;问：&ldquo;何往?&rdquo;曰：&ldquo;妾与四妹妹为西王母征作花鸟使，不复得来矣。曩有姊行，与君家叔兄，临别已产二女，今尚未醮;妾与君幸无所累。&rdquo;毕求赠言，曰：&ldquo;盛气平，过自寡。&rdquo;遂起，捉手曰：&ldquo;君送我行。&rdquo;至里许，洒涕分手，曰：&ldquo;役此有志，未必无会期也。&rdquo;乃去。</p><p>　　康熙二十一年腊月十九日，毕子细述其异。因为志之。</p><p>　　布客</p><p>　　长清某，贩布为业，客于泰安。闻有术人工星命之学，诣问休咎。术人推之曰：&ldquo;运数大恶，可速归。&rdquo;某惧，囊资北下。途中遇一短衣人，似是隶胥，渐渍与语，遂相知悦，屡市餐饮，呼与共啜。短衣人甚德之，某问所营干，答曰：&ldquo;将适长清，有所勾致。&rdquo;问为何人，短衣人出牒，示令自审，第一即己姓名。骇问曰：&ldquo;何事见勾?&rdquo;短衣人曰：&ldquo;我乃蒿里人，东四司隶役。想子寿数尽矣。&rdquo;某出涕求救。鬼曰：&ldquo;不能。然牒上名多，拘集尚需时日。子速归，处置后事，我最后相招，此即所以报交好耳。&rdquo;</p><p>　　无何，至河际，断绝桥梁，行人艰涉。鬼曰：&ldquo;子行死矣，一文亦将不去。请即建桥，利行人，虽颇烦费，然于子未必无小益。&rdquo;某然之，归，告妻子作周身具。克日鸠工建桥。久之，鬼竟不至，心窃疑之。一日，鬼忽来曰：&ldquo;我已以建桥事上报城隍，转达冥司矣。谓此一节可延寿命。今牒名已除，敬以报命。&rdquo;某喜感谢。后再至泰山，不忘鬼德，敬赍楮锭，呼名酬奠。既出，见短衣人匆遽而来曰：&ldquo;子几祸我!适司君方莅事，幸不闻知。不然，奈何!&rdquo;送之数武，曰：&ldquo;后勿复来。倘有事北往，自当迂道过访。&rdquo;遂别而去。</p><p>　　农人</p><p>　　有农人耕于山下，妇以陶器为饷，食已，置器垄畔，向暮视之，器中余粥尽空。如是者屡。心疑之，因睨注以觇之。有狐来，探首器中。农人荷锄潜往，力击之，狐惊窜走。器囊头，苦不得脱，狐颠蹶，触器碎落，出首，见农人，窜益急，越山而去。</p><p>　　后数年，山南有贵家女，苦狐缠祟，敕勒无灵。狐谓女曰：&ldquo;纸上符咒，能奈我何!&rdquo;女给之曰：&ldquo;汝道术良深，可幸永好。顾不知生平亦有所畏者否?&rdquo;狐曰：&ldquo;我罔所怖。但十年前在北山时，尝窃食田畔，被一人戴阔笠，持曲项兵，几为所戮，至今犹悸。&rdquo;女告父。父思投其所畏，但不知姓名、居里，无从问讯。会仆以故至山村，向人偶道。旁一人惊曰：&ldquo;此与予曩年事适相符，将无向所逐狐，今能为怪耶?&rdquo;仆异之，归告主人。主人喜，即命仆马招农人来，敬白所求。农人笑曰：&ldquo;曩所遇诚有之，顾未必即为此物。且既能怪变，岂复畏一农人?&rdquo;贵家固强之，使披戴如尔日状，入室以锄卓地：咤曰：&ldquo;我日觅汝不可得，汝乃逃匿在此耶!今相值，决杀不宥!&rdquo;言已，即闻狐鸣于室。农人益作威怒，狐即哀告乞命，农人叱曰：&ldquo;速去，释汝。&rdquo;女见狐捧头鼠窜而去。自是遂安。</p><p>　　章阿端</p><p>　　卫辉戚生，少年蕴藉，有气敢任。时大姓有巨第，白昼见鬼，死亡相继，愿以贱售。生廉其直，购居之。而第阔人稀，东院楼亭，蒿艾成林，亦姑废置。家人夜惊，辄相哗以鬼。两月余，丧一婢。无何，生妻以暮至楼亭，既归得疾，数日寻毙。家人益惧，劝生他徙，生不听。而块然无偶，憭栗自伤。婢仆辈又时以怪异相聒。生怒，盛气袱被，独卧荒亭中，留烛以觇其异。久之无他，亦竟睡去。</p><p>　　忽有人以手探被，反复扪搎。生醒视之，则一老大婢，挛耳蓬头，臃肿无度。生知其鬼，捉臂推之，笑曰：&ldquo;尊范不堪承教!&rdquo;婢惭，敛手蹀躞而去。少顷，一女郎自西北隅出，神情婉妙，闯然至灯下，怒骂：&ldquo;何处狂生，居然高卧!&rdquo;生起笑曰：&ldquo;小生此间之地主，候卿讨房税耳。&rdquo;遂起，裸而捉之。女急遁，生先趋西北隅，阻其归路，女既穷，便坐床上。近临之，对烛如仙，渐拥诸怀。女笑曰：&ldquo;狂生不畏鬼耶?将祸尔死!&rdquo;生强解裙襦，则亦不甚抗拒。已而自白曰：&ldquo;妾章氏，小字阿端。误适荡子，刚愎不仁，横加折辱，愤悒夭逝，瘗此二十余年矣。此宅下皆坟冢也。&rdquo;问：&ldquo;老婢何人?&rdquo;曰：&ldquo;亦一故鬼，从妾服役。上有生人居，则鬼不安于夜室，适令驱君耳。&rdquo;问：&ldquo;扪搎何为?&rdquo;笑曰：&ldquo;此婢三十年未经人道，其情可悯，然亦太不自量矣。要之：馁怯者，鬼益侮弄之，刚肠者，不敢犯也。&rdquo;听邻钟响断，着衣下床，曰：&ldquo;如不见猜，夜当复至。&rdquo;</p><p>　　入夕，果至，绸缪益欢。生曰：&ldquo;室人不幸殂谢，感悼不释于怀。卿能为我致之否?&rdquo;女闻之益戚，叹曰：&ldquo;妾死二十年，谁一置念忆者!君诚多情，妾当极力。然闻投生有地矣，不知尚在冥司否。&rdquo;逾夕，告生曰：&ldquo;娘子将生贵人家。以前生失耳环，挞婢，婢自缢死，此案未结，以故迟留。今尚寄药王廊下，有监守者，妾使婢往行贿，或将来也。&rdquo;生问：&ldquo;卿何闲散?&rdquo;曰：&ldquo;凡枉死鬼不自投见，阎摩天子不及知也。&rdquo;二鼓向尽，老婢果引生妻而至。生执手大悲，妻含涕不能言。女别去，曰：&ldquo;两人可话契阔，另夜请相见也。&rdquo;生慰问婢死事。妻曰：&ldquo;无妨，行结矣。&rdquo;上床偎抱，款若平生之欢。由此遂以为常。</p><p>　　后五日，妻忽泣曰：&ldquo;明日将赴山东，乖离苦长，奈何!&rdquo;生闻言，挥涕流离，哀不自胜。女劝曰：&ldquo;妾有一策，可得暂聚。&rdquo;共收涕询之。女请以钱纸十提，焚南堂杏树下，持贿押生者，俾缓时日，生从之。至夕，妻至，曰：&ldquo;幸赖端娘，今得十日聚。&rdquo;生喜，禁女勿去，留与连床，暮以暨晓，惟恐欢尽。过七八日，生以限期将满，夫妻终夜哭。问计于女，女曰：&ldquo;势难再谋。然试为之，非冥资百万不可。&rdquo;生焚之如数。女来，喜曰：&ldquo;妾使人与押生者关说，初甚难，既见多金，心始摇。今已以他鬼代生矣。&rdquo;自此，白日亦不复去，今生塞户牖，灯烛不绝。</p><p>　　如是年余，女忽拨闷，懊憹恍惚，如见鬼状。妻抚之曰：&ldquo;此为鬼病。&rdquo;生曰：&ldquo;端娘已鬼，又何鬼之能病?&rdquo;妻曰：&ldquo;不然。人死为鬼，鬼死为聻。鬼之畏聻，犹人之畏鬼也。生欲为聘巫医。曰：&ldquo;鬼何可以人疗?邻媪王氏，今行术于冥间，可往召之。然去此十余里，妾足弱不能行，烦君焚刍马。&rdquo;生从之。马方爇，即见婢女牵赤骝，授绥庭下，转瞬已杳，少间，与一老妪叠骑而来，絷马廊柱。妪入，切女十指。既而端坐，首亻蜀悚作态。仆地移时，蹶而起曰：&ldquo;我黑山大王也。娘子病大笃，幸遇小神，福泽不浅哉!此业鬼为殃，不妨，不妨!但是病有廖，须厚我供养，金百锭、钱百贯，盛筵一设，不得少缺。&rdquo;妻一一噭应。妪又仆而苏，向病者呵叱，乃已。既而欲去。妻送诸庭外，赠之以马，欣然而去。入视女郎，似稍醒。夫妻大悦，抚问之。女忽言曰：&ldquo;妾恐不得再履人世矣。合目辄见冤鬼，命也!&rdquo;因泣下。越宿，病益沉殆，曲体战栗，妄有所睹。拉生同卧，以首入怀，似畏扑捉。生一起，则惊叫不宁。如此六七日，夫妻无所为计。会生他出，半日而归，闻妻哭声，惊问，则端娘已毙床上，委蜕犹存。启之，白骨俨然。生大恸，以生人礼葬于祖墓之侧。</p><p>　　一夜，妻梦中呜咽，摇而问之，答云：&ldquo;适梦端娘来，言其夫为聻鬼，怒其改节泉下，衔恨索命去，乞我作道场。&rdquo;生早起，即将如教。妻止之曰：&ldquo;度鬼非君所可与力也。&rdquo;乃起去。逾刻而来，曰：&ldquo;余已命人邀僧侣。当先焚钱纸作用度。&rdquo;生从之。日方落，僧众毕集，金铙法鼓，一如人世。妻每谓其聒耳，生殊不闻。道场既毕，妻又梦端娘来谢，言：&ldquo;冤已解矣，将生作城隍之女。烦为转致。&rdquo;</p><p>　　居三年，家人初闻而惧，久之渐习。生不在，则隔窗启禀。一夜，向生啼曰：&ldquo;前押生者，今情弊漏泄，按责甚急，恐不能久聚矣。&rdquo;数日，果疾，曰：&ldquo;情之所钟，本愿长死，不乐生也。今将永诀，得非数乎!&rdquo;生皇遽求策，曰：&ldquo;是不可为也。&rdquo;问：&ldquo;受责乎?&rdquo;曰：&ldquo;薄有所责。然偷生之罪大，偷死之罪小。&rdquo;言讫不动。细审之，面庞形质，渐就澌灭矣。生每独宿亭中，冀有他遇，终亦寂然，人心遂安。</p><p>　　馎饦媪</p><p>　　韩生居别墅半载，腊尽始返。一夜妻方卧，闻人行声。视之，炉中煤火，炽耀甚明。见一媪，可八九十岁，鸡皮橐背，衰发可数。向女曰：&ldquo;食馎饦否?&rdquo;女惧，不敢应。媪遂以铁箸拨火，加釜其上，又注以水，俄闻汤沸。媪撩襟启腰橐，出馎饦数十枚，投汤中，历历有声。自言曰：&ldquo;待寻箸来</p><p>　　。&rdquo;遂出门去。</p><p>　　女乘媪去，急起捉釜倾箦后，蒙被而卧。少刻，媪至，逼问釜汤所在。女大惧而号，家人尽醒，媪始去。启箦照视，则土鳖虫数十，堆累其中。</p><p>　　金永年</p><p>　　利津金永年，八十二岁无子;媪亦七十八岁，自分绝望。忽梦神告曰：&ldquo;本应绝嗣，念汝贸贩平准，予一子。&rdquo;醒以告媪。媪曰：&ldquo;此真妄想。两人皆将就木，何由生子?&rdquo;无何，媪腹震动，十月，竟举一男。</p><p>　　花姑子</p><p>　　安幼舆，陕之拨贡生，为人挥霍好义，喜放生，见猎者获禽，辄不惜重直，买释之。会舅家丧葬，往助执绋。暮归，路经华岳，迷窜山谷中，心大恐。一矢之外，忽见灯火，趋投之。数武中，欻见一叟，伛偻曳杖，斜径疾行。安停足，方欲致问，叟先诘谁何。安以迷途告，且言灯火处必是山村，将以投止。叟曰：&ldquo;此非安乐乡。幸老夫来，可从去，茅庐可以下榻。&rdquo;安大悦，从行里许，睹小村。叟扣荆扉，一妪出，启关曰：&ldquo;郎子来耶?&rdquo;叟曰：&ldquo;诺。&rdquo;</p><p>　　既入，则舍宇湫隘。叟挑灯促坐，便命随事具食。又谓妪曰：&ldquo;此非他，是吾恩主。婆子不能行步，可唤花姑子来酾酒。&rdquo;俄女郎以馔具入，立叟侧，秋波斜盼。安视之，芳容韶齿，殆类天仙。叟顾令煨酒。房西隅有煤炉，女郎入房拨火。安问：&ldquo;此女公何人?&rdquo;答云：&ldquo;老夫章姓。七十年止有此女。田家少婢仆，以君非他人，遂敢出妻见子，幸勿哂也。&rdquo;安问：&ldquo;婿何家里?&rdquo;答言：&ldquo;尚未。&rdquo;安赞其惠丽，称不容口。叟方谦挹，忽闻女郎惊号。叟奔入，则酒沸火腾。叟乃救止，诃曰：&ldquo;老大婢，濡猛不知耶!&rdquo;回首，见炉旁有诵牟遄瞎梦淳梗众唬&ldquo;发蓬蓬许，裁如婴儿!&rdquo;持向安曰：&ldquo;贪此生涯，致酒腾沸。蒙君子奖誉，岂不羞死!&rdquo;安审谛之，眉目袍服，制甚精工。赞曰：&ldquo;虽近儿戏，亦见慧心。&rdquo;</p><p>　　斟酌移时，女频来行酒，嫣然含笑，殊不羞涩。安注目情动。忽闻妪呼，叟便去。安觑无人，谓女曰：&ldquo;睹仙容，使我魂失。欲通媒妁，恐其不遂，如何?&rdquo;女抱壶向火，默若不闻，屡问不对。生渐入室，女起，厉色曰：&ldquo;狂郎入闼，将何为!&rdquo;生长跪哀之。女夺门欲去，安暴起要遮，狎接臄</p><p>　　(月函)。女颤声疾呼，叟匆遽入问。安释手而出，殊切愧惧。女从容向父曰：&ldquo;酒复涌沸，非郎君来，壶子融化矣。&rdquo;安闻女言，心始安妥，益德之。魂魄颠倒，丧所怀来。于是伪醉离席，女亦遂去。叟设裀褥，阖扉乃出。</p><p>　　安不寐，未曙，呼别。至家，即浼交好者造庐求聘，终日而返，竟莫得其居里。安遂命仆马，寻途自往。至则绝壁巉岩，竟无村落，访诸近里，此姓绝少。失望而归，并忘寝食。由此得昏瞀之疾，强啖汤粥，则唾喀欲吐，溃乱中，辄呼花姑子。家人不解，但终夜环伺之，气势阽危。一夜，守者困怠并寐，生矇瞳中，觉有人揣而抁之。略开眸，则花姑子立床下，不觉神气清醒。熟视女郎，潸潸涕堕。女倾头笑曰：&ldquo;痴儿何至此耶?&rdquo;乃登榻，坐安股上，以两手为按太阳穴。安觉脑麝奇香，穿鼻沁骨。按数刻，忽觉汗满天庭，渐达肢体。小语曰：&ldquo;室中多人，我不便住。三日，当复相望。&rdquo;又于绣祛中出数蒸饼置床头，悄然遂去。安至中夜，汗已思食，扪饼啖之。不知所苞何料，甘美非常，遂尽三枚。又以衣覆余饼，懵腾酣睡，辰分始醒，如释重负。三日饼尽，精神倍爽，乃遣散家人。又虑女来不得其门而入，潜出斋庭，悉脱扃键。</p><p>　　未几，女果至，笑曰：&ldquo;痴郎子!不谢巫耶?&rdquo;安喜极，抱与绸缪，恩爱甚至。已而曰：&ldquo;妾冒险蒙垢，所以故，来报重恩耳。实不能永谐琴瑟，幸早别图。&rdquo;安默默良久，乃问曰：&ldquo;素昧生平，何处与卿家有旧?实所不忆。&rdquo;女不言，但云：&ldquo;君自思之。&rdquo;生固求永好。女曰：&ldquo;屡屡夜奔，固不可，常谐伉俪，亦不能。&rdquo;安闻言，悒悒而悲。女曰：&ldquo;必欲相谐，明宵请临妾家。&rdquo;安乃收悲以忻，问曰：&ldquo;道路辽远，卿纤纤之步，何遂能来?&rdquo;曰：&ldquo;妾固未归。东头聋媪我姨行，为君故，淹留至今，家中恐所疑怪。&rdquo;安与同衾，但觉气息肌肤，无处不香。问曰：&ldquo;熏何芗泽，致侵肌骨?&rdquo;女曰：&ldquo;妾生来便尔，非由熏饰。&rdquo;安益奇之。女早起言别，安虑迷途，女约相候于路。安抵暮驰去，女果伺待，偕至旧所，叟媪欢逆。酒肴无佳品，杂具藜藿。既而请安寝，女子殊不瞻顾，颇涉疑念。更既深，女始至，曰：&ldquo;父母絮絮不寝，致劳久待。&rdquo;浃洽终夜，谓安曰：&ldquo;此宵之会，乃百年之别。&rdquo;安惊问之，答曰：&ldquo;父以小村孤寂，故将远徙。与君好合，尽此夜耳。&rdquo;安不忍释，俯仰悲怆。依恋之间，夜色渐曙。叟忽然闯入，骂曰：&ldquo;婢子玷我清门，使人愧怍欲死!&rdquo;女失色，草草奔出。叟亦出，且行且詈。安惊孱愕怯，无以自容，潜奔而归。</p><p>　　数日徘徊，心景殆不可过。因思夜往，逾墙以观其便。叟固言有恩，即令事泄，当无大谴。遂乘夜窜往，蹀躞山中：迷闷不知所往。大惧。方觅归途，见谷中隐有舍宇。喜诣之，则赉雀咦常剖鞘兰遥孛派形挫缫病０蚕蛎耪哐墩率现印Ｓ星嘁氯顺觯剩&ldquo;昏夜何人询章氏?&rdquo;安曰：&ldquo;是吾亲好，偶迷居向。&rdquo;青衣曰：&ldquo;男子无问章也。此是渠妗家，花姑即今在此，容传白之。&rdquo;入未几，即出邀安。才登廊舍，花姑趋出迎，谓青衣曰：&ldquo;安郎奔波中夜，想已困殆，可伺床寝。&rdquo;少间，携手入帏。安问：&ldquo;妗家何别无人?&rdquo;女曰：&ldquo;妗他出，留妾代守。幸与郎遇，岂非夙缘?&rdquo;然偎傍之际，觉甚膻腥，心疑有异，女抱安颈，遽以舌舐鼻孔，彻脑如刺。安骇绝，急欲逃脱，而身若巨绠之缚，少时，闷然不觉矣。安不归，家中逐者穷人迹，或言暮遇于山径者。家人入山，则裸死危崖下。惊怪莫察其由，舁归。</p><p>　　众方聚哭，一女郎来吊，自门外噭啕而入。抚尸捺鼻，涕洟其中，呼曰：&ldquo;天乎，天乎!何愚冥至此!&rdquo;痛哭声嘶，移时乃已。告家人曰：&ldquo;停以七日，勿殓也。&rdquo;众不知何人，方将启问，女傲不为礼，含涕径出，留之不顾。尾其后，转眸已渺。群疑为神，谨遵所教。夜又来，哭如昨。至七夜，安忽苏，反侧以呻。家人尽骇。女子入，相向呜咽。安举手，挥众令去。女出青草一束，燂汤升许，即床头进之，顷刻能言。叹曰：&ldquo;再杀之惟卿，再生之亦惟卿矣!&rdquo;因述所遇。女曰：&ldquo;此蛇精冒妾也。前迷道时，所见灯光，即是物也。&rdquo;安曰：&ldquo;卿何能起死人而肉白骨也?毋乃仙乎?&rdquo;曰：&ldquo;久欲言之，恐致惊怪。君五年前，曾于华山道上买猎獐而放之否?&rdquo;曰：&ldquo;然，其有之。&rdquo;曰：&ldquo;是即妾父也。前言大德，盖以此故。君前日已生西村王主政家。妾与父讼诸阎摩王，阎摩王弗善也。父愿坏道代郎死，哀之七日，始得当。今之邂逅，幸耳。然君虽生，必且痿痹不仁，得蛇血合酒饮之，病乃可除。&rdquo;生衔恨切齿，而虑其无术可以擒之。女曰：&ldquo;不难。但多残生命，累我百年不得飞升。其穴在老崖中，可于晡时聚茅焚之，外以强弩戒备，妖物可得。&rdquo;言已，别曰：&ldquo;妾不能终事，实所哀惨。然为君故，业行已损其七，幸悯宥也。月来觉腹中微动，恐是孽根。男与女，岁后当相寄耳。&rdquo;流涕而去。</p><p>　　安经宿，觉腰下尽死，爬搔无所痛痒。乃以女言告家人。家人往，如其言，炽火穴中，有巨白蛇冲焰而出。数弩齐发，射杀之。火熄入洞，蛇大小数百头，皆焦且死。家人归，以蛇血进。安服三日，两股渐能转侧，半年始起。</p><p>　　后独行谷中，遇老媪以绷席抱婴儿授之，曰：&ldquo;吾女致意郎君。&rdquo;方欲问讯，瞥不复见。启襁视之，男也。抱归，竟不复娶。</p><p>　　武孝廉</p><p>　　武孝廉石某，囊资赴都，将求铨叙。至德州，暴病，唾血不起，长卧舟中。仆篡金亡去，石大恚，病益加，资粮断绝，榜人谋委弃之。会有女子乘船，夜来临泊，闻之，自愿以舟载石。榜人悦，扶石登女舟。石视之，妇四十余，被服灿丽，神采犹都。呻以感谢，妇临审曰：&ldquo;君夙有瘵根，今魂魄已游墟墓。&rdquo;石闻之，噭然哀哭。妇曰：&ldquo;我有丸药，能起死。苟病瘳，勿相忘。&rdquo;石洒泣矢盟。妇乃以药饵石，半日，觉少痊。妇即榻供甘旨，殷勤过于夫妇。石益德之。月余，病良已。石膝行而前，敬之如母。妇曰：&ldquo;妾茕独无依，如不以色衰见憎，愿侍巾栉。&rdquo;时石三十余，丧偶经年，闻之，喜惬过望，遂相燕好。妇乃出藏金，使入都营干，相约返与同归。石赴都夤缘，选得本省司阃，余金市鞍马，冠盖赫奕。因念妇腊已高，终非良偶，因以百金聘王氏女为继室。心中悚怯，恐妇闻知，遂避德州道，迂途履任。年余，不通音耗。有石中表，偶至德州，与妇为邻。妇知之，诣问石况，某以实对，妇大骂，因告以情。某亦代为不平，慰解曰：&ldquo;或署中务冗，尚未暇遑。乞修尺一书，为嫂寄之。&rdquo;妇如其言。某敬以达石，石殊不置意。又年余，妇自往归石，止于旅舍，托官署司宾者通姓氏，石令绝之。一日，方燕饮，闻喧詈声，释杯凝听，则妇已搴帘入矣。石大骇，面色如土。妇指骂曰：&ldquo;薄情郎!安乐耶?试思富若贵何所自来?我与汝情分不薄，即欲置婢妾，相谋何妨?&rdquo;石累足屏气，不能复作声。久之，长跪自投，诡辞求宥，妇气稍平。石与王氏谋，使以妹礼见妇。王氏雅不欲，石固哀之，乃往。王拜，妇亦答拜。曰：&ldquo;妹勿惧，我非悍妒者。曩事，实人情所不堪，即妹亦不当愿有是郎。&rdquo;遂为王缅述本末。王亦愤恨，因与变詈石。石不能自为地，惟求自赎，遂相安帖。</p><p>　　初，妇之未入也，石戒阍人勿通。至此，怒阍人，阴诘让之。阍人固言管钥未发，无入者，不服。石疑之而不敢问妇。两虽言笑，而终非所好也。幸妇娴婉，不争夕。三餐后，掩闼早眠，并不问良人夜宿何所。王初犹自危，见其如此，益敬之。厌旦往朝，如事姑嫜。妇御下宽和有体，而明察若神。一日，石失印绶，合署沸腾，屑屑还往，无所为计。妇笑言：&ldquo;勿忧，竭井可得。&rdquo;石从之，果得。叩其故，辄笑不言。隐约间，似知盗者之姓名，然终不肯泄。居之终岁，察其行多异。石疑其非人，常于寝后使人病禾糯采现找棺髡褚律嗖恢浜挝８居胪跫嗔</p><p>　　一夕，石以赴臬司未归，妇与王饮，不觉醉，就卧席间，化而为狐。王怜之，覆以锦褥。未几，石入，王告以异，石欲杀之。王曰：&ldquo;即狐，何负于君?&rdquo;石不听，急觅佩刀。而妇已醒，</p><p>　　怒骂曰：&ldquo;虺蝮之行，而豺狼之性，必不可以久居!曩时啖药，乞赐还也!&rdquo;即唾石面。石觉森寒如浇冰水，喉中习习作痒，呕出，则丸药如故。妇拾之，忿然径出，追之已杳。石中夜旧症复作，血嗽不止，半载而卒。</p><p>　　西湖主</p><p>　　陈生弼教，字明允，燕人也。家贫，从副将军贾绾作记室。泊舟洞庭。适猪婆龙浮水面，贾射之中背。有鱼衔龙尾不去，并获之。锁置桅间，奄存气息，而龙吻张翕，似求援拯。生恻然心动，请于贾而释之。携有金创药，戏敷患处，纵之水中，浮沉逾刻而没。</p><p>　　后年余，生北归，复经洞庭，大风覆舟。幸扳一竹簏，漂泊终夜，侥径埂Ｔ斗缴懈∈讨粒蚱滟灼汀Ａσ鲋丫捅幸印２意蛭蘖模皂ⅰ５∩剿蚀洌噶∏啵腥司伲蘅晌释尽Ｗ猿倜饕灾脸胶螅赈昝抑：鲑灼椭逦⒍捕阎藓危凰罚砣欢偎铡Ｏ嘤肫匾率希缡荚锟勺拧６粘﹃りぃ⒉豢煽啊Ｓ谑窃缴郊残校接写迓洹２胖涟肷剑琶嵘７揭商洌卸女郎乘骏马来，骋如撒菽。各以红绡抹额，髻插雉尾，着小袖紫衣，腰束绿锦;一挟弹，一臂青鞲。度过岭头，则数十骑猎于榛莽，并皆姝丽，装束若一。生不敢前。有男子步驰，似是驭卒，因就问之。答曰：&ldquo;此西湖主猎首山也。&rdquo;生述所来，且告之馁。驭卒解裹粮授之，嘱云：&ldquo;宜即远避，犯驾当死!&rdquo;生惧，疾趋下山。</p><p>　　茂林中隐有殿阁，谓是兰若。近临之，粉垣围沓，溪水横流，朱门半启，石桥通焉。攀扉一望，则台榭环云，拟于上苑，又疑是贵家园亭。逡巡而入，横藤碍路，香花扑人。过数折曲栏，又是别一院宇，垂杨数十株，高拂朱檐。山鸟一鸣，则花片乱飞;深巷微风，则榆钱自落。怡目快心，殆非人世。穿过小亭，有秋千一架，上与云齐，而罥索沉沉，杳无人迹。因疑地近闺阁，恇怯未敢深入。俄闻马腾于门，似有女子笑语。生与僮潜伏丛花中。未几，笑声渐近，闻一女子曰：&ldquo;今日猎兴不佳，获禽绝少。&rdquo;又一女曰：&ldquo;非是公主射得雁落，几空劳仆马也。&rdquo;无何，红妆数辈，拥一女郎至亭上坐。秃袖戎装，年可十四五。发多敛雾，腰细惊风，玉蕊琼英，未足方喻。诸女子献茗熏香，灿如堆锦。移时，女起，历阶而下。一女曰：&ldquo;公主鞍马劳顿，尚能秋千否?&rdquo;公主笑诺。遂有驾肩者，捉臂者，褰裙者，挽扶而上。公主舒皓腕，蹑利屣，轻如飞燕，蹴入云霄。已而扶下，群曰：&ldquo;公主真仙人也!嘻笑而去。</p><p>　　生睨良久，神志飞扬。迨人声既寂，出诣秋千下，徘徊凝想。见篱下有红巾，知为群美所遗，喜纳袖中。登其亭，见案上设有文具，遂题巾曰：&ldquo;雅戏何人拟半仙?分明琼女散金莲。广寒队里恐相妒，莫信凌波上九天。&rdquo;题已，吟诵而出。复寻故径，则重门扃锢矣。踟蹰无计，返而楼阁亭台，涉历几尽。一女掩入，惊问：&ldquo;何得来此?&rdquo;生揖之曰：&ldquo;失路之人，幸能垂救。&rdquo;女问：&ldquo;拾得红巾否?&rdquo;生曰：&ldquo;有之。然已玷染，如何?&rdquo;因出之。女大惊曰：&ldquo;汝死无所矣!此公主所常御，涂鸦若此，何能为地?&rdquo;生失色，哀求脱免。女曰：&ldquo;窃窥宫仪，罪已不赦。念汝儒冠，欲以私意相全，今孽乃自作，将何为计!&rdquo;遂皇皇持巾去。生心悸肌栗，恨无翅翎，惟延颈俟死。迂久，女复来，潜贺曰：&ldquo;子有生望矣!公主看巾三四遍，冁然无怒容，或当放君去。宜姑耐守，勿得攀树钻垣，发觉不宥矣。&rdquo;日已投暮，凶祥不能自必，而饿焰中烧，忧煎欲死。无何，女子挑灯至，一婢提壶槨唬鼍剖斥蒙Ｉ蔽氏ⅲ疲&ldquo;适我乘间言：&lsquo;园中秀才，可恕则放之;不然，饿且死。&rsquo;公主沉思云：&lsquo;深夜教渠何之?&rsquo;遂命馈君食。此非恶耗也。&rdquo;生徊徨终夜，危不自安。辰刻向尽，女子又饷之。生哀求缓颊，女曰：&ldquo;公主不言放，谁敢私放?我辈下人，何敢屑屑渎告?&rdquo;</p><p>　　既而斜日西转，眺望方殷，女子坌息急奔而入，曰：&ldquo;殆矣!多言者泄其事于王妃，妃展巾抵地，大骂狂伧，祸不远矣!&rdquo;生大惊，面如灰土，长跽请教。忽闻人语纷拿，女摇手避去。数人持索，汹汹入户，内一婢熟视曰：&ldquo;将谓何人，陈郎耶?&rdquo;遂止持索者，曰：&ldquo;且勿且勿，待白王妃来。&rdquo;返身急去。少间来，曰：&ldquo;王妃请陈郎入。&rdquo;生战惕从之。经数十门户，至一宫殿，碧箔银钩。即有美姬揭帘，唱：&ldquo;陈生至。&rdquo;上一丽者，袍服炫冶。生伏地稽首曰：&ldquo;万里孤臣，幸恕生命。&rdquo;妃急起拽之，曰：&ldquo;我非君子，无以有今日。婢辈无知，致迕佳客，罪何可赎!&rdquo;即设筵，酌以镂杯。生茫然不解其故，妃曰：&ldquo;再造之恩，恨无所报。息女蒙题巾之爱，当是天缘，今夕即遣奉侍。&rdquo;生意出非望，神惝恍而无着。</p><p>　　日方暮，一婢前曰：&ldquo;公主已严妆讫。&rdquo;遂引生就帐。忽而笙管嗷嘈，阶上悉践花罽，门堂藩溷，处处皆笼烛。数十妖姬，扶公主交拜。麝兰之气，充溢殿庭。既而相将入帏，两相倾爱。生曰：&ldquo;羁旅之臣，生平不省拜侍。点污芳巾，得免斧锧，幸矣，反赐姻好，实非所望。&rdquo;公主曰：&ldquo;妾母，湖君妃子，乃扬江王女。旧岁归宁，偶游湖上，为流矢所中。蒙君脱免，又赐刀圭之药，一门戴佩，常不去心。郎勿以非类见疑。妾从龙君得长生诀，愿与郎共之。&rdquo;生乃悟为神人，因问：&ldquo;婢子何以相识?&rdquo;曰：&ldquo;尔日洞庭舟上，曾有小鱼衔尾，即此碑也。&rdquo;又问：&ldquo;既不见诛，何迟迟不赐纵脱?&rdquo;笑曰：&ldquo;实怜君才，但不得自主。颠倒终夜，他人不及知也。&rdquo;生叹曰：&ldquo;卿我鲍叔也。馈食者谁?&rdquo;曰：&ldquo;阿念，亦妾腹心。&rdquo;生曰：&ldquo;何以报德?&rdquo;笑曰：&ldquo;侍君有日，徐图塞责未晚耳。&rdquo;问：&ldquo;大王何在?&rdquo;曰：&ldquo;从关圣征蚩尤未归。&rdquo;</p><p>　　居数日，生虑家中无耗，悬念綦切，乃先以平安书遣仆归。家中闻洞庭舟覆，妻子坷勔涯暧嘁印Ｆ凸椋贾凰溃粑殴Ｈ湛制茨逊怠Ｓ职朐兀鲋粒寐砩醵迹抑斜τ癯溆Ｓ纱烁挥芯尥颍郎荩兰宜荒芗啊Ｆ甙四昙洌游迦恕Ｈ杖昭缂隹停乙椭睿罴崾ⅰ；蛭仕觯灾奚倩洹</p><p>　　有童稚之交梁子俊者，宦游南服十余年。归过洞庭，见一画舫：雕槛朱窗，笙歌幽细，缓荡烟波。时有美人推窗凭跳。梁目注舫中，见一少年丈夫，科头叠股其上，旁有二八姝丽，</p><p>　　(扌妥)莎交摩。念必楚襄贵官，而驺从殊少。凝眸审谛，则陈明允也。不觉凭栏酣呼，生闻罢棹，出临鹢首，邀梁过舟。见残肴满案，酒雾犹浓。生立命撤去。顷之，美婢三五，进酒烹茗，山海珍错，目所未睹。梁惊曰：&ldquo;十年不见，何富贵一至于此!&rdquo;笑曰：&ldquo;君小觑穷措大不能发迹耶?&rdquo;问：&ldquo;适共饮何人?&rdquo;曰：&ldquo;山荆耳。&rdquo;梁又异之。问：&ldquo;携家何往?&rdquo;答：&ldquo;将西渡。&rdquo;梁欲再诘，生遽命歌以侑酒。一言甫毕，旱雷聒耳，肉竹嘈杂，不复可闻言笑。梁见佳丽满前，乘醉大言曰：&ldquo;明允公，能令我真个销魂否?&rdquo;生笑云：&ldquo;足下醉矣!然有一美妾之资，可赠故人。&rdquo;遂命侍儿进明珠一颗，曰：&ldquo;绿珠不难购，明我非吝惜。&rdquo;乃趣别曰：&ldquo;小事忙迫，不及与故人久聚。&rdquo;送梁归舟，开缆径去。</p><p>　　梁归，探诸其家，则生方与客饮，益疑。因问：&ldquo;昨在洞庭，何归之速?&rdquo;答曰：&ldquo;无之。&rdquo;梁乃追述所见，一座尽骇。生笑曰：&ldquo;君误矣，仆岂有分身术耶?&rdquo;众异之，而究莫解其故。后八十一岁而终。迨殡，讶其棺轻，开视，则空棺耳。</p><p>　　异史氏曰：&ldquo;竹簏不沉，红巾题句，此其中具有鬼神，要之皆恻隐之一念所通也。迨宫室妻妾，一身而两享其奉，则又不可解矣。昔有愿娇妻美妾、贵子贤孙，而兼长生不老者，仅得其半耳。岂仙人中亦有汾阳、季伦耶?&rdquo;</p><p>　　孝子</p><p>　　青州东香山之前，有周顺亭者，事母至孝。母股生巨疽，痛不可忍，昼夜嚬呻。周抚肌进药，至忘寝食。数月不痊，周忧煎无以为计。梦父告曰：&ldquo;母疾赖汝孝。然此疮非人膏涂之不能愈，徒劳焦恻也。&rdquo;醒而异之。乃起，以利刃割胁肉，肉脱落，觉不甚苦。急以布缠腰际，血亦不注。于是烹肉持膏，敷母患处，痛截然顿止。母喜问：&ldquo;何药而灵效如此?&rdquo;周诡对之。母疮寻愈。周每掩护割处，即妻子亦不知也。既痊，有巨疤如掌，妻诘之，始得其详。</p><p>　　异史氏曰：&ldquo;刲股伤生，君子不贵。然愚夫妇何知伤生为不孝哉?亦行其心之所不自己者而已。有斯人而知孝子之真，犹在天壤耳。&rdquo;</p><p>　　狮子</p><p>　　暹逻国贡狮，每止处，观者如堵。其形状与世所传绣画者迥异，毛黑黄色，长数寸。或投以鸡，先以爪抟而吹之。一吹，则毛尽落如扫，亦理之奇也。</p><p>　　阎王</p><p>　　李常久，临朐人。壶槨挥谝埃缗钆疃矗歹熘：笠怨仕剩放杂泄愕冢罡蠛肜觥Ｒ磺嘁氯俗阅诔觯睿罟檀恰Ｇ嘁氯艘谏跻螅钤唬&ldquo;素不相识，得无误耶?&rdquo;青衣云：&ldquo;不误。&rdquo;便言李姓字。问：&ldquo;此谁家第?&rdquo;云：&ldquo;入自知之。&rdquo;入，进一层门，见一女子手足钉扉上，近视之，其嫂也，大骇。李有嫂，臂生恶疽，不起者年余矣。因自念何得至此。转疑招致意恶，畏沮却步，青衣促之，乃入。至殿下，上一人，冠带如王者，气象威猛。李跪伏，莫敢仰视。王者命曳起之，慰之曰：&ldquo;勿惧。我以曩昔扰子杯酌，欲一见相谢，无他故也。&rdquo;李心始安，然终不知故。王者又曰：&ldquo;汝不忆田野酹奠时乎?&rdquo;李顿悟，知其为神，顿首曰：&ldquo;适见嫂氏，受此严刑，骨肉之情，实怆于怀。乞王怜宥!&rdquo;王者曰：&ldquo;此甚悍妒，宜得是罚。三年前</p><p>　　，汝兄妾盘肠而产，彼阴以针刺肠上，俾至今脏腑常痛。此岂有人理者!&rdquo;李固哀之，乃曰：&ldquo;便以子之故宥之。归当劝悍妇改行。&rdquo;李谢而出，则扉上无人矣。归视嫂，嫂卧榻上，创血殷席。时以妾拂意故，方致诟骂。李遽劝曰：&ldquo;嫂勿复尔!今日恶苦，皆平日忌嫉所致。&rdquo;嫂怒曰：&ldquo;小郎若个好男儿，又房中娘子贤似孟姑姑，任郎君东家眠，西家宿，不敢一作声。自当是小郎大乾纲，到不得代哥子降伏老媪!&rdquo;李微晒曰：&ldquo;嫂勿怒，若言其情，恐欲哭不暇矣。&rdquo;嫂曰：&ldquo;便曾不盗得王母箩中线，又未与玉皇案前吏一眨眼，中怀坦坦，何处可用哭者!&rdquo;李小语曰：&ldquo;针刺人肠，宜何罪?&rdquo;嫂勃然色变，问此言之因，李告之故。嫂战惕不已，涕泗流离而哀鸣曰：&ldquo;吾不敢矣!&rdquo;啼泪未干，觉疼顿止，旬日而瘥。由是立改前辙，遂称贤淑。后妾再产，肠复堕，针宛然在焉。拔去之，肠痛乃瘳。</p><p>　　异史氏曰：&ldquo;或谓天下悍妒如某者，正复不少，恨阴网之漏多也。余曰：不然。冥司之罚，未必无甚于钉扉者，但无回信耳。&rdquo;</p><p>　　土偶</p><p>　　沂水马姓，娶妻王氏，琴瑟甚敦。马早逝，王父母欲夺其志，王矢不他。姑怜其少，亦劝之，王不听。母曰：&ldquo;汝志良佳，然齿太幼，儿又无出。每见有勉强于初，而贻羞于后者，固不如早嫁，犹恒情也。&rdquo;王正容，以死自誓，母乃任之。女命塑工肖夫像，每日酹献如生时。</p><p>　　一夕，将寝，忽见土偶人欠伸而下。骇心愕顾，即已暴长如人，真其夫也。女惧，呼母，鬼止之曰：&ldquo;勿尔。感卿情好，幽壤酸辛。一门有忠贞，数世祖宗皆有光荣。吾父生有损德，应无嗣，遂至促我茂龄。冥司念尔苦节，故令我归，与汝生一子承祧绪。&rdquo;女亦沾襟，遂燕好如平生。鸡鸣，即下榻去。如此月余，觉腹微动。鬼乃泣曰：&ldquo;限期已满，从此永诀矣!&rdquo;遂绝。</p><p>　　女初不言，即而腹渐大，不能隐，阴告其母。母疑涉妄，然窥女无他，大惑不解。十月，果举一男。向人言之，闻者无不匿笑，女亦无以自伸，有里正故与马有隙，告诸邑令。今拘讯邻人，并无异言。令曰：&ldquo;闻鬼子无影，有影者伪也。&rdquo;抱儿日中，影淡淡如轻烟然。又刺儿指血付土偶上，立入无痕，取他偶涂之，一拭便去。以此信之。长数岁，口鼻言动，无一不肖马者。群疑始解。</p><p>　　长治女子</p><p>　　陈欢乐，潞之长治人，有女慧美。一道士行乞，睨之而去。由是日持钵近廛间。适一瞽人自陈家出，道士追与同行，问何来。瞽云：&ldquo;适从陈家推造命。&rdquo;道士曰：&ldquo;闻其家有女郎，我中表亲欲求姻好，但未知其甲子。&rdquo;瞽为述之，道士乃别而去。居数日，女绣于房，忽觉足麻痹，渐至股，又渐至腰腹，俄而晕然倾仆。定逾刻，始恍惚能立，将寻告母。及出门，则见茫茫黑波中，一路如线，骇而却退，门舍居庐，已被黑水淹没。又视路上，行人绝少，惟道士缓步于前。遂遥尾之，翼见同乡以相告语。走数里，忽睹里舍，视之，则己家门。大骇曰：&ldquo;奔驰如许，固犹在村中。何向来迷惘若此!&rdquo;欣然入门，父母尚未归。复仍至己房，所绣业履，犹在榻上。自觉奔波殆极，就榻憩坐。道士忽入，女大惊欲遁。道士捉而捺之，女欲号，则喑不能声。道士急以利刃剖女心，女觉魂飘飘离壳而立，四顾家舍全非，惟有崩崖若覆。视道士以己心血点木人上，又复叠指诅咒，女觉木人遂与己合。道士嘱曰：&ldquo;自兹当听差遣，勿得违误!&rdquo;遂佩戴之。</p><p>　　陈氏失女，举家惶惑。寻至牛头山，始闻村人传言，岭下一女子剖心而死。陈奔验，果其女也。泣以诉宰。宰拘岭下居人，拷掠几遍，讫无端绪。姑收群犯，以待覆勘。道士去数里外，坐路旁柳树下，忽谓女曰：&ldquo;今遣汝第一差，往侦邑中审狱状，去当隐身暖阁上。倘见官宰用印，即当趋避，切记勿忘!限汝辰去巳来。迟一刻，则以一针刺汝心中，令作急痛;二刻，刺二针;至三针，则使汝魂魄销灭矣。&rdquo;女闻之，四体惊悚，飘然遂去。瞬息至官廨，如言伏阁上。一时岭下人罗跪堂下，尚未讯诘。适将钤印公牒，女未及避，而印已出匣。女觉身躯重耎，纸格似不能胜，嚗然作响，满堂愕顾。宰命再举，响如前;三举，翻坠地下，众悉闻之。宰起祝曰：&ldquo;如是冤鬼，当便直陈，为汝昭雪。&rdquo;女哽咽而前，历言道士杀己状、遣己状。宰差役驰去，至柳树下，道士果在。捉还，一鞫而服。人犯乃释。宰问女：&ldquo;冤雪何归?&rdquo;女曰：&ldquo;将从大人。&rdquo;宰曰：&ldquo;我署中无处可容，不如暂归汝家。&rdquo;女良久曰：&ldquo;官署即吾家，我将入矣。&rdquo;宰又问，音响已寂。退入宅中，则夫人生女矣。</p><p>　　义犬</p><p>　　潞安某甲，父陷狱将死，搜括囊蓄，得百金，将诣郡关说。跨骡出，则所养黑犬从之。呵逐使退。既走，则又从之，鞭逐不返，从行数十里。某下骑，趋路侧私焉。既，乃以石投犬，犬始奔去;某既行，则犬欻然复来，啮骡尾。某怒鞭之，犬鸡吠不已。忽跃在前，愤龁骡首，似欲阻其去路。某以为不祥，益怒，回骑驰逐之。视犬已远，乃返辔疾驰，抵郡已暮。及扫腰橐，金亡其半，涔涔汗下，魂魄都失。辗转终夜，顿念犬吠有因。候关出城，细审来途。又自计南北冲衢，行人如蚁，遗金宁有存理。逡巡至下骑所，见犬毙草间，毛汗湿如洗。提耳起视，则封金俨然。感其义，买棺葬之，人以为义犬冢云。</p><p>　　鄱阳神</p><p>　　翟湛持，司理饶州，道经鄱阳湖。湖上有神祠，停盖游瞻。内雕木普郎死节神像，翟姓一神，最居末坐。翟曰：&ldquo;吾家宗人，何得在下!&rdquo;遂于上易一座。既而登舟，大风断帆，桅樯倾侧，一家哀号。俄一小舟，破浪而来，既近官舟，急挽翟登小舟，于是家人尽登。审视其人，与翟姓神无少异。无何，浪息，寻之已杳。</p><p>　　伍秋月</p><p>　　秦邮王鼎，字仙湖，为人慷慨有力，广交游。年十八，未娶，妻殒。每远游，恒经岁不返。兄鼐，江北名士，友于甚笃。劝弟勿游，将为择偶。生不听，命舟抵镇江访友，友他出，因税居于逆旅阁上。江水澄波，金山在目，心甚快之。次日，友人来，请生移居，辞不去。居半月余，夜梦女郎，年可十四五，容华端妙，上床与合，既寤而遗。颇怪之，亦以为偶然。入夜，又梦之;如是三四夜。心大异，不敢息烛，身虽偃卧，惕然自警。才交睫，梦女复来，方狎，忽自惊寤，急开目，则少女如仙，俨然犹在抱也。见生醒，顿自愧怯。生虽知非人，意亦甚得，无暇问讯，直与驰骤。女若不堪，曰：&ldquo;狂暴如此，无怪人不敢明告也。&rdquo;生始诘之，答云：&ldquo;妾伍氏秋月。先父名儒，邃于易数。常珍爱妾，但言不永寿，故不许字人。后十五岁果夭殁，即攒瘗阁东，令与地平，亦无冢志，惟立片石于棺侧，曰：&lsquo;女秋月，葬无冢，三十年，嫁王鼎。&rsquo;今已三十年，君适至。心喜，亟欲自荐，寸心羞怯，故假之梦寐耳。&rdquo;王亦喜，复求讫事。曰：&ldquo;妾少须阳气，欲求复生，实不禁此风雨。后日好合无限，何必今宵。&rdquo;遂起而去。次日，复至，坐对笑谑，欢若平生。灭烛登床，开异生人，但女既起，则遗泄流离，沾染茵褥。</p><p>　　一夕，月明莹澈，小步庭中，问女：&ldquo;冥中亦有城郭否?&rdquo;曰：&ldquo;等耳。冥间城府，不在此处，去此可三四里。但以夜为昼。&rdquo;问：&ldquo;生人能见之否?&rdquo;答云：&ldquo;亦可。&rdquo;生请往观，女诺之。乘月去，女飘忽若风，王极力追随，欻至一处，女言：&ldquo;不远矣。&rdquo;生瞻望殊无所见。女以唾涂其两眦，启之，明倍于常，视夜色不殊白昼。顿见雉堞在杳霭中。路上行人，如趋墟市。俄二皂絷三四人过，末一人怪类其兄;趋近视之，果兄，骇问：&ldquo;兄那得来?&rdquo;兄见生，潸然零涕，言：&ldquo;自不知何事，强被拘囚。&rdquo;王怒曰：&ldquo;我兄秉礼君子，何至缧绁如此!&rdquo;便请二皂，幸且宽释。皂不肯，殊大傲睨，生恚，欲与争，兄止之曰：&ldquo;此是官命，亦合奉法。但余乏用度，索贿良苦。弟归，宜措置。&rdquo;生把兄臂，哭失声。皂怒，猛掣项索，兄顿颠蹶。生见之，忿火填胸，不能制止，即解佩刀，立决皂首。一皂喊嘶，生又决之。女大惊曰：&ldquo;杀官使，罪不宥!迟则祸及!请即觅舟北发，归家勿摘提幡，杜门绝出入，七日保无虑也。&rdquo;王乃挽兄夜买小舟，火急北渡。归见吊客在门，知兄果死。闭门下钥，始入，视兄已渺，入室，则亡者已苏，便呼：&ldquo;饿死矣!可急备汤饼。&rdquo;时死已二日，家人尽骇，生乃备言其故。七日启关，去丧幡，人始知其复苏。亲友集问，但伪对之。</p><p>　　转思秋月，想念颇烦，遂复南下，至旧阁，秉烛久待，女竟不至。朦胧欲寝，见一妇人来，曰：&ldquo;秋月小娘子致意郎君：前以公役被杀，凶犯逃亡，捉得娘子去，见在监押，押役遇之虐。日日盼郎君，当谋作经纪。&rdquo;王悲愤，便从妇去。至一城都，入西郭，指一门曰：&ldquo;小娘子暂寄此间。&rdquo;王入，见房舍颇繁，寄顿囚犯甚多，并无秋月。又进一小扉，斗室中有灯火。王近窗以窥，则秋月在榻上掩袖呜泣。二役在侧，撮颐捉履，引以嘲戏，女啼益急。一役挽颈曰：&ldquo;既为罪犯，尚守贞耶?&rdquo;王怒，不暇语，持刀直入，一役一刀，摧斩如麻，篡取女郎而出，幸无觉者。裁至旅舍，蓦然即醒。方怪幻梦之凶，见秋月含睇而立。生惊起曳坐，告之以梦。女曰：&ldquo;真也，非梦也。&rdquo;生惊曰：&ldquo;且为奈何!&rdquo;女叹曰：&ldquo;此有定数。妾待月尽，始是生期。今已如此，急何能待!当速发瘗处，载妾同归，日频唤妾名，三日可活。但未满时日，骨耎足弱，不能为君任井臼耳。&rdquo;言已草草欲出。又返身曰：&ldquo;妾几忘之，冥追若何?生时，父传我符书，言三十年后，可佩夫妇。&rdquo;乃索笔疾书两符，曰：&ldquo;一君自佩，一粘妾背。&rdquo;</p><p>　　送之出，志其没处，掘尺许，即见棺木，亦已败腐。侧有小碑，果如女言。发棺视之，女颜色如生。抱入房中，衣裳随风尽化。粘符已，以被褥严裹，负至江滨，呼拢泊舟，伪言妹急病，将送归其家。幸南风大竞，甫晓已达里门。抱女安置，始告兄嫂。一家惊顾，亦莫敢直言其惑。生启衾，长呼秋月，夜辄拥尸而寝。日渐温暖，三日竟苏，七日能步。更衣拜嫂，盈盈然神仙不殊。但十步之外，须人而行，不则随风摇曳，屡欲倾侧。见者以为身有此病，转更增媚。每劝生曰：&ldquo;君罪孽太深，宜积德诵经以忏之。不然，寿恐不永也。&rdquo;生素不佞佛，至此皈依甚虔。后亦无恙。</p><p>　　莲花公主</p><p>　　胶州窦旭，字晓晖。方昼寝，见一褐衣人立榻前，逡巡惶顾，似欲有言。生问之，答云：&ldquo;相公奉屈。&rdquo;生问：&ldquo;相公何人?&rdquo;曰：&ldquo;近在邻境。&rdquo;从之而出。转过墙屋，导至一外，叠阁重楼，万椽相接，曲折而行，觉万户千门，迥非人世。又见宫人女，官往来甚夥，都向褐衣人问曰：&ldquo;窦郎来乎?&rdquo;褐衣人诺。俄，一贵官出，迎见生甚恭，既登堂，生启问曰：&ldquo;素既不叙，遂疏参谒。过蒙爱接，颇注疑念。&rdquo;贵官曰：&ldquo;寡君以先生清族世德，倾风结慕，深愿思晤焉。&rdquo;生益骇，问：&ldquo;王何人?&rdquo;答云：&ldquo;少间自悉。&rdquo;</p><p>　　无何，二女官至，以双旌导生行。入重门，见殿上一王者，见生入，降阶而迎，执宾主礼。礼已，践席，列筵丰盛。仰视殿上一匾曰&ldquo;桂府&rdquo;。生局蹙不能致辞。王曰：&ldquo;忝近芳邻，缘即至深。便当畅怀，勿致疑畏。&rdquo;生唯唯，酒数行，笙歌作于下，钲鼓不鸣，音声幽细。稍间，王忽左右顾曰：&ldquo;朕一言，烦卿等属对：&lsquo;才人登桂府。&rsquo;&rdquo;四座方思，生即应云：&ldquo;君子爱莲花。&rdquo;王大悦曰：&ldquo;奇哉!莲花乃公主小字，何适合如此?宁非夙分?传语公主，不可不出一晤君子。&rdquo;移时，佩环声近，兰麝香浓，则公主至矣。年十六七，妙好无双。王命向生展拜，曰：&ldquo;此即莲花小女也。&rdquo;拜已而去。生睹之，神情摇动，木坐凝思。王举觞劝饮，目竟罔睹。王似微察其意，乃曰：&ldquo;息女宜相匹敌，但自惭不类，如何?&rdquo;生怅然若痴，即又不闻。近坐者蹑之曰：&ldquo;王揖君未见，王言君未闻耶?&rdquo;生茫乎若失，懡</p><p>　　(忄罗)自惭，离席曰：&ldquo;臣蒙优渥，不觉过醉，仪节失次，幸能垂宥。然日旰君勤，即告出也。&rdquo;王起曰：&ldquo;既见君子，实惬心好，何仓卒而便言离也?卿既不住，亦无敢于强，若烦萦念，更当再邀。&rdquo;遂命内官导之出。途中，内官语生曰：&ldquo;适王谓可匹敌，似欲附为婚姻，何默不一言?&rdquo;生顿足而悔，步步追恨，遂已至家。</p><p>　　忽然醒寤，则返照已残。冥坐观想，历历在目。晚斋灭烛，冀旧梦可以复寻，而邯郸路渺，悔叹而已。一夕，与友人共榻，忽见前内官来，传王命相召。生喜，从去，见王伏谒，王曳起，延止隅坐，曰：&ldquo;别后知劳思眷。谬以小女子奉裳衣，想不过嫌也。&rdquo;生即拜谢。王命学士大臣，陪侍宴饮。酒阑，宫人前白：&ldquo;公主妆竟。&rdquo;俄见数十宫人，拥公主出，以红锦覆首，凌波微步，挽上氍毹，与生交拜成礼。已而送归馆舍，洞房温清，穷极芳腻。生曰：&ldquo;有卿在目，真使人乐而忘死。但恐今日之遭，乃是梦耳。&rdquo;公主掩口曰：&ldquo;明明妾与君，那得是梦?&rdquo;诘旦方起，戏为公主匀铅黄，已而以带围腰，布指度足。公主笑问曰：&ldquo;君颠耶?&rdquo;曰：&ldquo;臣屡为梦误，故细志之。倘是梦时，亦足动悬想耳。&rdquo;</p><p>　　调笑未已，一宫女驰入曰：&ldquo;妖入宫门，王避偏殿，凶祸不远矣!&rdquo;生大惊，趋见王。王执手泣曰：&ldquo;君子不弃，方图永好。讵期孽降自天，国祚将覆，且复奈何!&rdquo;生惊问何说。王以案上一章，授生启读。章曰&ldquo;含香殿大学士臣黑翼，为非常怪异，祈早迁都，以存国脉事。据黄门报称：自五月初六日，来一千丈巨蟒，盘踞宫外，吞食内外臣民一万三千八百余口，所过宫殿尽成丘墟，等因。臣奋勇前窥，确见妖蟒：头如山岳，目等江海。昂首则殿阁齐吞，伸腰则楼垣尽覆。真千古未见之凶，万代不遭之祸!社稷宗庙，危在旦夕!乞皇上早率宫眷，速迁乐土&rdquo;云云。生览毕，面如灰土。即有宫人奔奏：&ldquo;妖物至矣!&rdquo;合殿哀呼，惨无天日。王仓遽不知所为，但泣顾曰：&ldquo;小女已累先生。&rdquo;生坌息而返。公主方与左右抱首哀鸣，见生入，牵衿曰：&ldquo;郎焉置妾?&rdquo;生怆恻欲绝，乃捉腕思曰：&ldquo;小生贫贱，惭无金屋。有茅庐三数间，姑同窜匿可乎?&rdquo;公主含涕曰：&ldquo;急何能择，乞携速往。&rdquo;生乃挽扶而出。未几至家，公主曰：&ldquo;此大安宅，胜故国多矣。然妾从君来，父母何依?请别筑一舍，当举国相从。&rdquo;生难之。公主曰：&ldquo;不能急人之急，安用郎也!&rdquo;生略慰解，即已入室。公主伏床悲啼，不可劝止。焦思无术，顿然而醒，始知梦也。而耳畔啼声，嘤嘤未绝，审听之，殊非人声，乃蜂子二三头，飞鸣枕上。大叫怪事。友人诘之，乃以梦告，友人亦诧为异。共起视蜂，依依裳袂间，拂之不去。友人劝为营巢，生如所请，督工构造。方竖两堵，而群蜂自墙外来，络绎如蝇，顶尖未合，飞集盈斗。迹所由来，则邻翁之旧圃也。圃中蜂一房，三十余年矣，生息颇繁。或以生事告翁，翁觇之，蜂户寂然。发其壁，则蛇据其中，长丈许，捉而杀之。乃知巨蟒即此物也。蜂入生家，滋息更盛，亦无他异。</p><p>　　绿衣女</p><p>　　于璟，字小宋，益都人，读书醴泉寺。夜方披诵，忽一女子在窗外赞曰：&ldquo;于相公勤读哉!&rdquo;因念：深山何处得女子?方疑思间，女子已推扉入，笑曰：&ldquo;勤读哉!&rdquo;于惊起，视之，绿衣长裙，婉妙无比。于知非人，因诘里居。女曰：&ldquo;君视妾当非能咋噬者，何劳穷问?&rdquo;于心好之，遂与寝处。罗襦既解，腰细殆不盈掬。更筹方尽，翩然遂出。由此无夕不至。</p><p>　　一夕共酌，谈吐间妙解音律。于曰：&ldquo;卿声娇细，倘度一曲，必能消魂。&rdquo;女笑曰：&ldquo;不敢度曲，恐销君魂耳。&rdquo;于固请之。曰：&ldquo;妾非吝惜，恐他人所闻。君必欲之，请便献丑，但只微声示意可耳&rdquo;遂以莲钩轻点床足，歌云：&ldquo;树上乌臼鸟，赚奴中夜散。不怨绣鞋湿，只恐郎无伴。&rdquo;声细如蝇，裁可辨认。而静听之，宛转滑烈，动耳摇心。</p><p>　　歌已，启门窥曰：&ldquo;防窗外有人。&rdquo;绕屋周视，乃入。生曰：&ldquo;卿何疑惧之深?笑曰：&ldquo;谚云：&lsquo;偷生鬼子常畏人。&rsquo;妾之谓矣。&rdquo;既而就寝，惕然不喜，曰：&ldquo;生平之分，殆止此乎?&rdquo;于急问之，女曰：&ldquo;妾心动，妾禄尽矣。&rdquo;于慰之曰：&ldquo;心动眼，盖是常也，何遽此云?&rdquo;女稍释，复相绸缪。更漏既歇，披衣下榻。方将启关，徘徊复返，曰：&ldquo;不知何故，惿忄斯心怯。乞送我出门。&rdquo;于果起，送诸门外。女曰：&ldquo;君伫望我，我逾垣去，君方归。&rdquo;于曰：&ldquo;诺。&rdquo;</p><p>　　视女转过房廊，寂不复见。方欲归寝，闻女号救甚急。于奔往，四顾无迹，声在檐间。举首细视，则一蛛大如弹，抟捉一物，哀鸣声嘶。于破网挑下，去其缚缠，则一绿蜂，奄然将毙矣。捉归室中，置案头，停苏移时，始能行步。徐登砚池，自以身投墨汁，出伏几上，走作&ldquo;谢&rdquo;字。频展双翼，已乃穿窗而去。自此遂绝。</p><p>　　黎氏</p><p>　　龙门谢中条者，佻达无行。三十余丧妻，遗二子一女，晨夕啼号，萦累甚苦。谋聘继室，低昂未就。暂雇佣媪抚子女。一日，翔步山途，忽一妇人出其后。待以窥觇，是好女子，年二十许。心悦之，戏曰：&ldquo;娘子独行，不畏怖耶?&rdquo;妇走不对。又曰：&ldquo;娘子纤步，山径殊难。&rdquo;妇仍不顾，谢四望无人。近身侧，遽挲其腕。曳入幽谷，将以强合。妇怒呼曰：&ldquo;何处强人，横来相侵!&rdquo;谢牵挽而行，更不休止，妇步履跌蹶，困窘无计，乃曰：&ldquo;燕婉之求，乃如此耶?缓我，当相就耳。&rdquo;谢从之。偕入静壑，野合既已，遂相欣爱。</p><p>　　妇问其里居姓氏，谢以实告。既亦问妇，妇言：&ldquo;妾黎氏。不幸早寡，姑又殒殒，块然一身，无所依倚，故常至母家耳。&rdquo;谢曰：&ldquo;我亦鳏也，能相从乎?&rdquo;妇问：&ldquo;君有子女无也?&rdquo;谢曰：&ldquo;实不相欺，若论枕席之事，交好者亦颇不乏。只是儿啼女哭，令人不耐。&rdquo;妇踌躇曰：&ldquo;此大难事，观君衣服袜履款样，亦只平平，我自谓能办。但继母难作，恐不胜诮让也。&rdquo;谢曰：&ldquo;请毋疑阻。我自不言，人何干与?&rdquo;妇亦微纳。转而虑曰：&ldquo;肌肤已沾，有何不从。但有悍伯，每以我为奇货，恐不允谐，将复如何?&rdquo;谢亦忧皇，谋与逃窜。妇曰：&ldquo;我亦思之烂熟。所虑家人一泄，两非所便。&rdquo;谢云：&ldquo;此即细事。家中惟一孤媪，立便遣去。&rdquo;妇喜，遂与同归。</p><p>　　先匿外舍，即入遣媪讫，扫榻迎妇，倍极欢好。妇便操作，兼为儿女补缀，辛勤甚至。谢得妇，嬖爱异常，日惟闭门相对，更不通客。月余，适以公事出，反关乃去。及归，则中门严闭，扣之不应。排闼而入，渺无人迹。方至寝室，一巨狼冲门跃出，几惊绝。入视，子女皆无，鲜血殷地，惟三头存焉。返身追狼，已不知所之矣。</p><p>　　异史氏曰：&ldquo;士则无行，报亦惨矣。再娶者，皆引狼入室耳;况将于野合逃窜中求贤妇哉!&rdquo;</p><p>　　荷花三娘子</p><p>　　湖州宗相若，士人也。秋日巡视田垄，见禾稼茂密处，振摇甚动。疑之，越陌往觇，则有男女野合，一笑将返。即见男子腼然结带，草草径去。女子亦起。细审之。雅甚娟好。心悦之，欲就绸缪，实惭鄙恶。乃略近拂拭曰：&ldquo;桑中之游乐乎?&rdquo;女笑不语。宗近身启衣，肤腻如脂，于是</p><p>　　(扌妥)莎上下几遍，女笑曰：&ldquo;腐秀才!要如何，便如何耳，狂探何为?&rdquo;诘其姓氏。曰：&ldquo;春风一度，即别东西，何劳审究?岂将留名字作贞坊耶?&rdquo;宗曰：&ldquo;野田草露中，乃山村牧猪奴所为，我不习惯。以卿丽质，即私约亦当自重，何至屑屑如此?&rdquo;女闻言，极意嘉纳。宗言：&ldquo;荒斋不远，请过留连。&rdquo;女曰：&ldquo;我出已久，恐人所疑，夜分可耳。&rdquo;问宗门户物志甚悉，乃趋斜径，疾行而去。更初，果至宗斋。</p><p>　　(歹带)雨尤云，备极亲爱。积有月日，密无知者。会有番僧卓锡村寺，见宗惊曰：&ldquo;君身有邪气，曾何所遇?&rdquo;答曰：&ldquo;无之。&rdquo;过数日，悄然忽病，女每夕携佳果饵之，殷勤抚问，如夫妻之好。然卧后必强宗与合。宗抱病，颇不耐之。心疑其非人，而亦无术暂绝使去。因曰：&ldquo;曩和尚谓我妖惑，今果病，其言验矣。明日屈之来，便求符咒。&rdquo;女惨然色变，宗益疑之。次日，遣人以情告僧。僧曰：&ldquo;此狐也。其技尚浅，易就束缚。&rdquo;乃书符二道，付嘱曰：&ldquo;归以净坛一事置榻前，即以一符贴坛口。待狐窜入，急覆以盆，再以一符贴盆上。投釜汤烈火烹煮，少顷毙矣。&rdquo;家人归，并如僧教。夜深，女始至，探袖中金橘，方将就榻问讯。忽坛口飕飗一声，女已吸入。家人暴起，覆口贴符，方欲就煮。宗见金橘散满地上，追念情好，怆然感动，遽命释之。揭符去覆，女子自坛中出，狼狈颇殆，稽首曰：&ldquo;大道将成，一旦几为灰土!君仁人也，誓必相报。&rdquo;遂去。</p><p>　　数日，宗益沉绵，若将陨坠。家人趋市，为购材木。途中遇一女子，问曰：&ldquo;汝是宗湘若纪纲否?&rdquo;答云：&ldquo;是。&rdquo;女曰：&ldquo;宗郎是我表兄，闻病沉笃，将便省视，适有故不得去。灵药一裹，劳寄致之。&rdquo;家人受归。宗念中表迄无姊妹，知是狐报。服其药，果大瘳，旬日平复。心德之，祷诸虚空，愿一再覯。一夜，闭户独酌，忽闻弹指敲窗。拔关出视，则狐女也。大悦，把手称谢，延止共饮。女曰：&ldquo;别来耿耿，思无以报高厚，今为君觅一良匹，聊足塞责否?&rdquo;宗问：&ldquo;何人?&rdquo;答曰：&ldquo;非君所知。明日辰刻，早越南湖，如见有采菱女，着冰縠帔者，当急趋之。苟迷所往，即视堤边有短干莲花隐叶底，便采归，以蜡火爇其蒂，当得美妇，兼致修龄。&rdquo;宗谨受教。既而告别，宗固挽之。女曰：&ldquo;自遭厄劫，顿悟大道。奈何以衾裯之爱，取人仇怨?&rdquo;厉声辞去。</p><p>　　宗如言，至南湖，见荷荡佳丽颇多，中一垂髫人，衣冰縠，绝代也。促舟劘逼，忽迷所往。即拨荷丛，果有红莲一枝，干不盈尺，折之而归。入门置几上，削蜡于旁，将以爇火。一回头，化为姝丽。宗惊喜伏拜。女曰：&ldquo;痴生!我是妖狐，将为君崇矣!&rdquo;宗不听。女曰：&ldquo;谁教子者?&rdquo;答曰：&ldquo;小生自能识卿，何待教?&rdquo;捉臂牵之，随手而下，化为怪石，高尺许，面面玲珑。乃携供案上，焚香再拜而祝之。入夜，杜门塞窦，惟恐其亡。平旦视之，即又非石，纱帔一袭，遥闻芗泽，展视领衿，犹存余腻。宗覆衾拥之而卧。暮起挑灯，既返，则垂髫人在枕上。喜极，恐其复化，哀祝而后就之。女笑曰：&ldquo;孽障哉!不知何人饶舌，遂教风狂儿屑碎死!&rdquo;乃不复拒。而款洽间，若不胜任，屡乞休止。宗不听，女曰：&ldquo;如此，我便化去!&rdquo;宗惧而罢。</p><p>　　由是两情甚谐。而金帛常盈箱箧，亦不知所自来。女见人喏喏，似口不能道辞，生亦讳言其异。怀孕十余月，计日当产。入室，嘱宗杜门禁款者，自乃以刀割脐下，取子出，令宗裂帛束之，过宿而愈。又六七年，谓宗曰：&ldquo;夙业偿满，请告别也。&rdquo;宗闻泣下，曰：&ldquo;卿归我时，贫苦不自立，赖卿小阜，何忍遽离逖?且卿又无邦族，他日儿不知母，亦一恨事。&rdquo;女亦怅悒曰：&ldquo;聚必有散，固是常也。儿福相，君亦期颐，更何求?妾本何氏。倘蒙思眷，抱妾旧物而呼曰：&lsquo;荷花三娘子!&rsquo;当有见耳。&rdquo;言已解脱，曰：&ldquo;我去矣。&rdquo;惊顾间，飞去已高于顶。宗跃起，急曳之，捉得履。履脱及地，化为石燕，色红于丹朱，内外莹彻，若水精然。拾而藏之。检视箱中，初来时所着冰縠帔尚在。每一忆念，抱呼&ldquo;三娘子&rdquo;，则宛然女郎，欢容笑黛。并肖生平，但不语耳。</p><p>　　友人云：&ldquo;&lsquo;花如解语还多事，石不能言最可人。&rsquo;放翁佳句，可为此传写照。&rdquo;</p><p>　　骂鸭</p><p>　　白家庄民某，盗邻鸭烹之。至夜，觉肤痒。天明视之，茸生鸭毛，触之则痛。大惧，无术可医。夜梦一人告之曰：&ldquo;汝病乃天罚。须得失者骂，毛乃可落。&rdquo;邻翁素雅量，每失物，未尝征于声色。民诡告翁曰：&ldquo;鸭乃某甲所盗。彼深畏骂，骂之亦可警将来。&rdquo;翁笑曰：&ldquo;谁有闲气骂恶人。&rdquo;卒不骂。某益窘，因实告邻翁。翁乃骂，其病良已。</p><p>　　异史氏曰：&ldquo;甚矣，攘者之可惧也：一攘而鸭毛生!甚矣，骂者之宜戒也：一骂而盗罪减!然为善有术，彼邻翁者，是以骂行其慈者也。&rdquo;</p><p>　　柳氏子</p><p>　　胶州柳西川，法内史之主计仆也。年四十余，生一子，溺爱甚至。纵任之，惟恐拂。既长，荡侈逾检，翁囊积为空。无何，子病。翁故蓄善骡，子曰：&ldquo;骡肥可啖。杀啖我，我病可愈。&rdquo;柳谋杀蹇劣者。子闻之，大怒骂，疾益甚。柳惧，杀骡以进，子乃喜。然尝一脔，便弃去。病卒不减，寻死，柳悼叹欲绝。后三四年，村人以香社登岱。至山半，见一人乘骡驶行而来，怪似柳子。比至，果是。下骡遍揖，各道寒暄。村人共骇，亦不敢诘其死。但问：&ldquo;在此何作?&rdquo;答云：&ldquo;亦无甚事，东西奔驰而已。&rdquo;便问逆旅主人姓名，众具告之。柳子拱手曰：&ldquo;适有小故，不暇叙间阔，明日当相谒。&rdquo;上骡遂去。众既归寓，亦谓其未必即来。厌旦伺之，子果至，系骡厩柱，趋进笑言。众曰：&ldquo;尊大人日切思慕，何不一归省侍?&rdquo;子讶问：&ldquo;言者何人?&rdquo;众以柳对。子神色俱变，久之曰：&ldquo;彼既见思，请归传语：我于四月七日，在此相候。&rdquo;言讫，别去。</p><p>　　众归，以情致翁。翁大哭，如期而往，自以其故告主人。主人止之，曰：&ldquo;曩见公子，情神冷落，似未必有嘉意。以我卜之，殆不可见。&rdquo;柳啼泣不信。主人曰：&ldquo;我非阻君，神鬼无常，恐遭不善。如必欲见，请伏椟中，察其词色，可见则出。&rdquo;柳如其言。既而子来，问曰：&ldquo;柳某来否?&rdquo;主人曰：&ldquo;无。&rdquo;子盛气骂曰：&ldquo;老畜产那便不来!&rdquo;主人惊曰：&ldquo;何骂父?&rdquo;答曰：&ldquo;彼是我何父!初与义为客侣，不意包藏祸心，隐我血资，悍不还。今愿得而甘心，何父之有!&rdquo;言已，出门，曰：&ldquo;便宜他!&rdquo;柳在椟中，历历闻之，汗流接踵，不敢出气。主人呼之出，狼狈而归。</p><p>　　异史氏曰：&ldquo;暴得多金，何如其乐?所难堪者偿耳。荡费殆尽，尚不忘于夜台，怨毒之于人甚矣!&rdquo;</p><p>　　上仙</p><p>　　癸亥三月，与高季文赴稷下，同居逆旅。季文忽病。会高振美亦从念东先生至郡，因谋医药。闻袁鳞公言：南郭梁氏家有狐仙，善&ldquo;长桑之术&rdquo;。遂共诣之。梁，四十以来女子也，致绥绥有狐意。入其舍，复室中挂红幕。探幕一窥，壁间悬观音像。又两三轴，跨马操矛，驺从纷沓。北壁下有案，案头小座，高不盈尺，贴小锦祷，云仙人至，则居此。众焚香列揖。妇击磬三。口中隐约有词。祝已，肃客就外榻坐。妇立帘下，理发支颐与客语，具道仙人灵迹。久之，日渐曛。众恐碍夜难归，烦再祝请。妇乃击磐重祷，转身复立，曰：&ldquo;上仙最爱夜谈，他时往往不得遇。昨宵有候试秀才，携酒肴来与上仙饮，上仙亦出良酝酬诸客，赋诗欢笑。散时，更漏向尽矣。&rdquo;</p><p>　　言未已，闻室中细细繁响，如蝙蝠飞鸣。方凝听间，忽案上若堕巨石，声甚厉。妇转身曰：&ldquo;几惊怖煞人!&rdquo;便闻案上作叹咤声，似一健叟。妇以蕉扇隔小座。座上大言曰：&ldquo;有缘哉!有缘哉!&rdquo;抗声让坐，又似拱手为礼。已而问客：&ldquo;何所谕教?&rdquo;高振美尊念东先生意，问：&ldquo;见菩萨否?&rdquo;答云：&ldquo;南海是我熟径，如何不见!&rdquo;&ldquo;阎罗亦更代否?&rdquo;曰：&ldquo;与阳世等耳。&rdquo;&ldquo;阎罗何姓?&rdquo;曰：&ldquo;姓曹。&rdquo;已乃为季文求药。曰：&ldquo;归当夜祀茶水，我与大士处讨药奉赠，何恙不已。&rdquo;众各有问，悉为剖决。乃辞而归。过宿，季文少愈。余与振美治装先归，遂不暇造访矣。</p><p>　　侯静山</p><p>　　高少宰念东先生云：&ldquo;崇祯间，有猴仙，号静山。托神于河间之叟，与人谈诗文，决休咎，娓娓不倦。以肴核置案上，啖饮狼藉，但不能见之耳。&rdquo;时先生祖寝疾。或致书云：&ldquo;侯静山，百年人也，不可不晤。&rdquo;遂以仆马往招叟。叟至经日，仙犹未来。焚香祠之，忽闻屋上大声叹赞曰：&ldquo;好人家!&rdquo;众惊顾。俄檐间又言之，叟起曰：&ldquo;大仙至矣。&rdquo;群从叟岸帻出迎，又闻作拱致声。既入室，遂大笑纵谈。时少宰兄弟尚诸生，方人闱归。仙言：&ldquo;二公闱卷亦佳，但经不熟，再须勤勉，云路亦不远矣。&rdquo;二公敬问祖病，曰：&ldquo;生死事大，其理难明。&rdquo;因共知其不祥。无何，太先生谢世。</p><p>　　旧有猴人，弄猴于村。猴断锁而逸，不可追，入山中。数十年，人犹见之。其走飘忽，见人则窜。后渐入村中，窃食果饵，人皆莫之见。一日，为村人所睹，逐诸野，射而杀之。而猴之鬼竟不自知其死也，但觉身轻如叶，一息百里。遂往依河间叟，曰：&ldquo;汝能奉我，我为汝致富。&rdquo;因自号静山云。</p><p>　　钱流</p><p>　　沂水刘宗玉云：其仆杜和，偶在园中，见钱流如水，深广二三尺许。杜惊喜，以两手满掬，复偃仰其上。既而起视，则钱已尽去，惟握于手者尚存。</p><p>　　郭生</p><p>　　郭生，邑之东山人。少嗜读，但山村无所就正，年二十余，字画多讹。先是，家中患狐，服食器用，辄多亡失，深患苦之。一夜读，卷置案头，狐涂鸦甚，狼藉不辨行墨。因择其稍洁者辑读之，仅得六七十首，心恚愤而无如何。又积窗课二十余篇，待质名流。晨起，见翻摊案上，墨汁浓泚殆尽。恨甚。</p><p>　　会王生者，以故至山，素与郭善，登门造访。见污本，问之。郭具言所苦，且出残课示王。王谛玩之，其所涂留，似有春秋。又复视涴卷，类冗杂可删。讶曰：&ldquo;狐似有意。不惟勿患，当即以为师。&rdquo;过数月，回视旧作，顿觉所涂良确。于是改作两题，置案上，以观其异。比晓，又涂之。积年余，不复涂，但以浓墨洒作巨点，淋漓满纸。郭异之，持以白王。王阅之曰：&ldquo;狐真尔师也，佳幅可售矣。&rdquo;是岁，果入邑库。郭以是德狐，恒置鸡黍，备狐啖饮。每市房书名稿，不自选择，但决于狐。由是两试俱列前名，入闱中副车。</p><p>　　时叶、缪诸公稿，风雅绝丽，家弦而户诵之。郭有抄本，爱惜臻至。忽被倾浓墨碗许于上，污荫几无余字，又拟题构作，自觉快意，悉浪涂之：于是渐不信狐。无何，叶公以正文体被收，又稍稍服其先见。然每作一文，经营惨淡，辄被涂污。自以屡拔前茅，心气颇高，以是益疑狐妄。乃录向之洒点烦多者试之，狐又尽泚之。乃笑曰：&ldquo;是真妄矣!何前是而今非也?&rdquo;遂不为狐设馔，取读本锁箱簏中。旦见封锢俨然，启视则卷面涂四画，粗于指，第一章画五，二章亦画五，后即无有矣。自是狐竟寂然。后郭一次四等，两次五等，始知其兆已寓意于画也。</p><p>　　金生色</p><p>　　金生色，晋宁人也。娶同村木姓女。生一子，方周岁。金忽病，自分必死，谓妻曰：&ldquo;我死，子必嫁，勿守也!&rdquo;妻闻之，甘词厚誓，期以必死。金摇手呼母曰：&ldquo;我死，劳看阿保，勿令守也。&rdquo;母哭应之。既而金果死。</p><p>　　木媪来吊，哭已，谓金母曰：&ldquo;天降凶忧，婿遽遭殒命。女太幼弱，将何为计?&rdquo;母悲悼中，闻媪言</p><p>　　，不胜愤激，盛气对曰：&ldquo;必以守!&rdquo;媪惭而罢。夜伴女寝，私谓女曰：&ldquo;人尽夫也。以儿好手足，何患无良匹乎?小儿女不早作人家，眈眈守此襁褓物，宁非痴乎?倘必令守，不宜以面目好相向。&rdquo;金母过，颇闻絮语，益恚。明日，谓媪曰：&ldquo;亡人有遗嘱，本不教妇守也。今既急不能待，乃必以守!&rdquo;媪怒而去。</p><p>　　母夜梦子来，涕泣相劝，心异之。使人言于木，约殡后听妇所适。而询诸术家，本年墓向不利。妇思自炫以售，坷勚校煌吭蟆＞蛹矣趟刈保还槟，则崭然新艳。母知之，心弗善也，以其将为他人妇，亦隐忍之。于是妇益肆。村中有无赖子董贵者，见而好之，以金啖金邻妪，求通殷勤于妇。夜分，由妪家逾墙以达妇所，因与会合。往来积有旬日，丑声四塞，所不知者惟母耳。</p><p>　　妇室夜惟一小婢，妇腹心也。一夕，两情方洽，闻棺木震响，声如爆竹。婢在外榻，见亡者自幛后出，带剑入寝室去。俄闻二人骇诧声，少顷，董裸奔出;无何，金捽妇发亦出。妇大嗥，母惊起，见妇赤体走去，方将启关，问之不答。出门追视，寂不闻声，竟迷所往。入妇室，灯火犹亮。见男子履，呼婢，婢始战惕而出，具言其异，相与骇怪而已。董窜过邻家，团伏墙隅，移时，闻人声渐息，始起。身无寸缕，苦寒战甚，将假衣于媪。视院中一室，双扉虚掩，因而暂入。暗摸榻上，触女子足，知为邻子妇。顿生淫心，乘其寝，潜就私之。妇醒，问：&ldquo;汝来乎?&rdquo;应曰：&ldquo;诺。&rdquo;妇竟不疑，狎亵备至。先是，邻子以故赴北村，嘱妻掩户以待其归。既返，闻室内有声，疑而审听，音态绝秽。大怒，操戈入室。董惧，窜于床下，子就戮之。又欲杀妻;妻泣而告以误，乃释之。但不解床下何人，呼母起，共火之，仅能辨认。视之，奄有气息。诘其所来，犹自供吐。而刃伤数处，血溢不止，少顷已绝。妪仓皇失措，谓子曰：&ldquo;捉奸而单戮之，子且奈何?&rdquo;子不得已，遂又杀妻。</p><p>　　是夜，木翁方寝，闻户外拉杂之声，出窥，则火炽于檐，而纵火人犹彷徨未去。翁大呼，家人毕集，幸火初燃，尚易扑灭。命人操弓驽，逐搜纵火者，见一人趫捷如猿，竟越垣去。垣外乃翁家桃园，园中四缭周墉皆峻固。数人梯登以望，踪迹殊杳。惟墙下块然微动，问之不应，射之而耎。启扉往验，则女子白身卧，矢贯胸脑。细烛之，则翁女而金妇也。骇告主人，翁媪惊惕欲绝，不解其故。女合眸，面色灰败，口气细于属丝。使人拔脑矢，不可出，足踏顶而后出之。女嘤然一声，血暴注，气亦遂绝。</p><p>　　翁大惧，计无所出。既曙，以实情白金母，长跽哀祈。而金母殊不怨怒，但告以故，令自营葬。金有叔兄生光，怒登翁门，诟数前非。翁惭沮，赂令罢归。而终不知妇所私者何人。俄邻子以执奸自首，既薄责释讫。而妇兄马彪素健讼，具词控妹冤。官拘妪，妪惧，悉供颠末。唤金母，母托疾，令生光代质，具陈底里。于是前状并发，牵木翁夫妇尽出，一切廉得其情。木以诲女嫁，坐纵淫，笞;使自赎，家产荡焉。邻妪导淫，杖之毙。案乃结。</p><p>　　异史氏曰：&ldquo;金氏子其神乎!谆嘱醮妇，抑何明也!一人不杀，而诸恨并雪，可不谓神乎!邻媪诱人妇，而反淫己妇;木媪爱女，而卒以杀女。呜呼!&lsquo;欲知后日因，当前作者是&rsquo;，报更速于来生矣!&rdquo;</p><p>　　彭海秋</p><p>　　莱州诸生彭好古，读书别业，离家颇远，中秋未归，岑寂无偶。念村中无可共语。惟邱生是邑名士，而素有隐恶，彭常鄙之。月既上，倍益无聊，不得已，折简邀邱。饮次，有剥啄者。斋僮出应门，则一书生，将谒主人。彭离席，肃客入。相揖环坐，便询族居。客曰：&ldquo;小生广陵人，与君同姓，字海秋。值此良夜，旅邸倍苦。闻君高雅，遂乃不介而见。&rdquo;视其人，布衣洁整，谈笑风流。彭大喜曰：&ldquo;是我宗人。今夕何夕，遘此嘉客!&rdquo;即命酌，款若夙好。察其意，似甚鄙邱。邱仰与攀谈，辄傲不为礼。彭代为之惭，因挠乱其词，请先以俚歌侑饮。乃仰天再咳，歌&ldquo;扶风豪士之曲&rdquo;，相与欢笑。客曰：&ldquo;仆不能韵，莫报阳春。请代者可乎?&rdquo;彭言：&ldquo;如教。&rdquo;客问：&ldquo;莱城有名妓无</p><p>　　也?&rdquo;彭曰：&ldquo;无。&rdquo;</p><p>　　客默良久，谓斋僮曰：&ldquo;适唤一人，在门外，可导入之。&rdquo;僮出，果见一女逡巡户外。引之入，年二八已来，宛然若仙。彭惊绝，掖坐。衣柳黄帔，香溢四座。客便慰问：&ldquo;千里颇烦跋涉也。&rdquo;女含笑唯唯。彭异之，便致研诘。客曰：&ldquo;贵乡苦无佳人，适于西湖舟中唤得来。&rdquo;谓女曰：&ldquo;适舟中所唱&lsquo;薄幸郎曲&rsquo;，大佳，请再反之。&rdquo;女歌云：&ldquo;薄幸郎，牵马洗春沼。人声远，马声杳;江天高，山月小。掉头去不归，庭中空白晓。不怨别离多，但愁欢会少。眠何处?勿作随风絮。便是不封侯，莫向临邛去!&rdquo;客于袜中出玉笛，随声便串;曲终笛止。彭惊叹不已，曰：&ldquo;西湖至此。何止千里，咄嗟招来，得非仙乎?&rdquo;客曰：&ldquo;仙何敢言，但视万里犹庭户耳。今夕西湖风月，尤盛曩时，不可不一观也，能从游否?&rdquo;彭留心以觇其异，诺曰：&ldquo;幸甚。&rdquo;客问：&ldquo;舟乎，骑乎?&rdquo;彭思舟坐为逸，答言：&ldquo;愿舟。&rdquo;客曰：&ldquo;此处呼舟较远，天河中当有渡者。&rdquo;乃以手向空中招曰：&ldquo;船来!我等要西湖去，不吝价也。&rdquo;无何，彩船一只，自空飘落，烟云绕之。众俱登。见一人持短棹，棹末密排修翎，形类羽扇，一摇则清风习习。舟渐上入云霄，望南游行，其驶如箭。逾刻，舟落水中。但闻弦管敖嘈，鸣声喤聒。出舟一望，月印烟波，游船成市。榜人罢棹，任其自流。细视，真西湖也。客于舱后，取异肴佳酿，欢然对酌。少间，一楼船渐近，相傍而行。隔窗以窥，中有三两人，围棋喧笑。客飞一觥向女曰：&ldquo;引此送君行。&rdquo;女饮间，彭依恋徘徊，惟恐其去，蹴之以足。女斜波送盼，彭益动，请要后期。女曰：&ldquo;如相见爱，但问娟娘名字，无不知者。&rdquo;客即以彭绫巾授女，曰：&ldquo;我为若代订三年之约。&rdquo;即起，托女子于掌中，曰：&ldquo;仙乎，仙乎!&rdquo;乃扳邻窗，捉女入，窗目如盘，女伏身蛇游而进，殊不觉隘。俄闻邻舟曰：&ldquo;娟娘醒矣。&rdquo;舟即荡去。遥见舟已就泊，舟中人纷纷并去，游兴顿消。</p><p>　　遂与客言，欲一登崖，略同眺瞩。才作商榷，舟已自拢。因而离舟翔步，觉有里余。客后至，牵</p><p>　　一马来，令彭捉之。即复去，曰：&ldquo;待再假两骑来。&rdquo;久之不至。行人亦稀，仰视斜月西转，天色向曙。邱亦不知何往。捉马营营，进退无主，振辔至泊舟所，则人船俱失。念腰橐空匮，倍益忧皇。天大明，见马上有小错囊;探之，得白金三四两。买食凝待，不觉向午。计不如暂访娟娘，可以徐察邱耗。比询娟娘名字，并无知者，兴转萧索。次日遂行。马调良，幸不蹇劣，半月始归。方三人之乘舟而上也，斋僮归白：&ldquo;主人已仙去。&rdquo;举家哀啼，谓其不返。彭归，系马而入，家人惊喜集问，彭始具白其异。因念独还乡井，恐邱家闻而致诘，戒家人勿播。语次，道马所由来。众以仙人所遗，便悉诣厩验视。及至，则马顿渺，但有邱生，以草缰絷枥边。骇极，呼彭出视。见邱垂首栈下，面色灰死，问之不言，两眸启闭而已。彭大不忍，解扶榻上，若丧魂魄，灌以汤，稍稍能咽。中夜少苏，急欲登厕，扶掖而往，下马粪数枚。又少饮啜，始能言。彭就榻研问之，邱云：&ldquo;下船后，彼引我闲语，至空处，欢拍项领，遂迷闷颠踣。伏定少刻，自顾已马。心亦醒悟，但不能言耳。是大辱耻，诚不可以告妻子，乞勿泄也!&rdquo;彭诺之，命仆马驰送归。</p><p>　　彭自是不能忘情于娟娘。又三年，以姊丈判扬州，因往省视。州有梁公子，与彭通家，开筵邀饮。即席有歌姬数辈，俱来祗谒。公子问娟娘，家人白以疾。公子怒曰：&ldquo;婢子声价自高，可将索子系之来!&rdquo;彭闻娟娘名，惊问其谁。公子云：&ldquo;此娼女，广陵第一人。缘有微名，遂倨而无礼。&rdquo;彭疑名字偶同，然突突自急，极欲一见之。无何，娟娘至，公子盛气排数。彭谛视，真中秋所见者也。谓公子曰：&ldquo;是与仆有旧，幸垂原恕。&rdquo;娟娘向彭审顾，似亦错愕。公子未遑深问，即命行觞。彭问：&ldquo;&lsquo;薄幸郎曲&rsquo;犹记之否?&rdquo;娟娘更骇，目注移时，始度旧曲。听其声，宛似当年中秋时。酒阑，公子命侍客寝。彭捉手曰：&ldquo;三年之约，今始践耶?&rdquo;娟娘曰：&ldquo;昔日从人泛西湖，饮不数卮，忽若醉。蒙胧间，被一人携去，置一村中，一僮引妾入，席中三客，君其一焉。后乘船至西湖，送妾自窗棂归，把手殷殷。每所凝念，谓是幻梦，而绫巾宛在，今犹什袭藏之。&rdquo;彭告以故，相共叹咤。娟娘纵体入怀，哽咽而言曰：&ldquo;仙人已作良媒，君勿以风尘可弃，遂舍念此苦海人。&rdquo;彭曰：&ldquo;舟中之约，未尝一日去心。卿倘有意，则泻囊货马，所不惜耳。&rdquo;诘旦，告公子，又称贷于别驾，千金削其籍，携之以归。偶至别业，犹能识当年饮处云。</p><p>　　异史氏曰：&ldquo;马而人，必其为人而马者也;使为马，正恨其不为人耳。狮象鹤鹏，悉受鞭策，何可谓非神人之仁爱乎?即订三年约，亦度苦海也。&rdquo;</p><p>　　堪舆</p><p>　　沂州宋侍郎君楚家，素尚堪舆，即闺阁中亦能读其书，解其理。宋公卒，两公子各立门户，为公卜兆。闻能善青乌之术者，不惮千里，争罗致之。于是两门术士，召致盈百。日日连骑遍郊野，东西分道出入，如两旅。经月余，各得牛眠地，此言封侯，彼言拜相。兄弟两不相下，因负气不为谋，并营寿域，锦棚彩幢，两处俱备。灵舆至歧路，兄弟各率其属以争，自晨至于日昃，不能决。宾客尽引去。舁夫凡十易肩，困惫不举，相与委柩路侧。因止不葬，鸠工构庐，以蔽风雨。兄建舍于旁，留役居守，弟亦建舍如兄，兄再建之，弟又建之：三年而成村焉。</p><p>　　积多年，兄弟继逝，嫂与娣始合谋，力破前人水火之议，并车入野，视所择两地，并言不佳，遂同修聘贽，请术人另相之。每得一地，必具图呈闺闼，判其可否。日进数图，悉疵摘之。旬余，始卜一域。嫂览图，喜曰：&ldquo;可矣。&rdquo;示娣。娣曰：&ldquo;是地当先发一武孝廉。&rdquo;葬后三年，公长孙果以武生领乡荐。</p><p>　　异史氏曰：&ldquo;青乌之术，或有其理，而僻而信之，则痴矣。况负气相争，委柩路侧，其于孝弟之道不讲，奈何冀以地理福儿孙哉!如闺中宛若，真雅而可传者矣。&rdquo;</p><p>　　窦氏</p><p>　　南三复，晋阳世家也。有别墅，去所居十余里，每驰骑日一诣之。适遇雨，途中有小村，见一农人家，门内宽敞，因投止焉。近村人固皆威重南。少顷，主人出邀，跼蹐甚恭，入其舍斗如。客既坐，主人始操篲，殷勤泛扫;既而泼蜜为茶。命之坐，始敢坐。问其姓名，自言：&ldquo;廷章，姓窦。&rdquo;未几，进酒烹雏，给奉周至。有笄女行炙，时止户外，稍稍露其半体，年十五六，端妙无比，南心动。雨歇既归，系念綦切。</p><p>　　越日，具粟帛往酬，借此阶进。是后常一过窦，时携肴酒，相与留连。女渐稔，不甚避忌，辄奔走其前。睨之，则低鬟微笑。南益惑焉，无三日不往者。一日，值窦不在，坐良久，女出应客。南捉臂狎之，女惭急，峻拒曰：&ldquo;奴虽贫，要嫁，何贵倨凌人也!&rdquo;时南失偶，便揖之曰：&ldquo;倘获怜眷，定不他娶。&rdquo;女要誓;南指矢天日，以坚永约，女乃允之。自此为始，瞰窦他出，即过缱绻。女促之曰：&ldquo;桑中之约，不可长也。日在</p><p>　　(巾并)(巾蒙)之下，倘肯赐以姻好，父母必以为荣，当无不谐。宜速为计!&rdquo;南诺之。转念农家岂堪匹偶，姑假其词以因循之。</p><p>　　会媒来议婚于大家，初尚踌躇，既闻貌美财丰，志遂决。女以体孕，催并益急，南遂绝迹不往。无何，女临蓐，产一男。父怒扌旁女，女以情告，且言：&ldquo;南要我矣。&rdquo;窦乃释女，使人问南，南立即不承。窦乃弃儿。益扑女。女暗哀邻妇，告南以苦，南亦置之。女夜亡，视弃儿犹活，遂抱以奔南。款关而告阍者曰：&ldquo;但得主人一言，我可不死。彼即不念我，宁不念儿耶?&rdquo;阍人具以达南，南戒勿入。女倚户悲啼，五更始不复闻。至明视之，女抱儿坐僵矣。窦忿，讼之上官，悉以南不义，欲罪南。南惧，以千金行赂得免。</p><p>　　其大家梦女披发抱子而告曰：&ldquo;必勿许负心郎;若许，我必杀之!&rdquo;大家贪南富，卒许之。既亲迎，奁妆丰盛，新人亦娟好，然喜悲，终日未尝睹欢容，枕席之间，时复有涕洟。问之，亦不言。过数日，妇翁至，入门便泪，南未遑问故，相将入室。见女而骇曰：&ldquo;适于后园，见吾女缢死桃树上，今房中谁也?&rdquo;女闻言，色暴变，仆然而死。视之，则窦女。急至后园，新妇果自经死。骇极，往报窦。窦发女冢，棺启尸亡。前忿未蠲，倍益惨怒，复讼于官。官因其情幻，拟罪未决。南又厚饵窦，哀令休结;官亦受其赇嘱，乃罢。而南家自此稍替。又以异迹传播，数年无敢字者。</p><p>　　南不得已，远于百里外聘曹进士女。未及成礼，会民间讹传，朝廷将选良家女充掖庭，以故有女者，悉送归夫家去。一日，有妪导一舆至，自称曹家送女者。扶女入室，谓南曰：&ldquo;选嫔之事已急，仓卒不能如礼，且送小娘子来。&rdquo;问：&ldquo;何无客?&rdquo;曰：&ldquo;薄有奁妆，相从在后耳。&rdquo;妪草草径去。南视女亦风致，遂与谐笑。女俯颈引带，神情酷类窦女。心中作恶，第未敢言。女登榻，引被幛首而眠，亦谓新人常态，弗为意。日敛昏，曹人不至，始疑。捋被问女，而女亦奄然冰绝。惊怪莫知其故，驰伻告曹，曹竟无送女之事。相传为异。时有姚孝廉女新葬，隔宿为盗所发，破材失尸。闻其异，诣南所征之，果其女。启衾一视，四体裸然。姚怒，质状于官，官因南屡行无理，恶之，坐发冢见尸，论死。</p><p>　　异史氏曰：&ldquo;始乱之而终成之，非德也，况誓于初而绝于后乎?挞于室，听之;哭于门，仍听之：抑何其忍!而所以报之者，亦比李十郎惨矣!&rdquo;</p><p>　　梁彦</p><p>　　徐州梁彦，患鼽嚏，久而不已。一日，方卧，觉鼻奇痒，遽起大嚏。有物突出落地，状类屋上瓦狗，约指顶大。又嚏，又一枚落。四嚏凡落四枚。蠢然而动，相聚互嗅。俄而强者啮弱者以食，食一枚，则身顿长。瞬息吞并，止存其一，大于鼫鼠矣。伸舌周匝，自舐其吻。梁大愕，踏之，物缘袜而上，渐至股际。捉衣而撼摆之，粘据不可下。顷入衿底，爬搔腰胁。大惧，急解衣掷地。扪之，物已贴伏腰间。推之不动，掐之则痛，竟成赘疣，口眼已合，如伏鼠然。</p><p>　　龙肉</p><p>　　姜太史玉璇言：&ldquo;龙堆之下，掘地数尺，有龙肉充牣其中，任人割取，但勿言&lsquo;龙&rsquo;字。或言&lsquo;此龙肉也&rsquo;，则霹雳震作，击人而死。&rdquo;太史曾食其肉，实不谬也。</p>"}