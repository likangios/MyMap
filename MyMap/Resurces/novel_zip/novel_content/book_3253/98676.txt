{"id":"98676","title":"卷九","content":"<p>　　清水</p><p>　　△清水出河内。修武县之北黑山。</p><p>　　黑山在县北，白鹿山东，清水所出也。上承诸陂散泉，积以成川，南流，西南屈。瀑布乘岩，悬河注壑，二十馀丈。雷赴之声，震动山谷。左右石壁层深，兽迹不交，隍中散水雾合，视不见底。南峰北岭，多结禅栖之士：东岩西谷，又是刹灵之图。竹柏之怀，与神心妙远：仁智之性，共山水效深，更为胜处也。其水历涧流飞，清泠洞观，谓之清水矣。溪曰瑶溪，又曰瑶涧。清水又南，与小瑶水合，水近出西北穷溪，东南流，注于清水。清水又东南流，吴泽陂水注之。水上承吴陂于修武县故城西北。修武，故甯也，亦曰南阳矣。马季长曰：晋地自朝歌以北至中山为东阳，朝歌以南至轵为南阳。故应劭《地理风俗记》云：河内，殷国也，周名之为南阳。又曰：晋始启南阳。今南阳城是也。秦始皇改曰修武。徐广、王隐并言始皇改。瓒注《汉书》云：按韩非书，秦昭王越赵长平，西伐修武。时秦未兼天下，修武之名久矣。余按《韩诗外传》言，武王伐纣，勒兵于甯，更名甯曰修武矣。魏献子田大陆，还卒于甯，是也。汉高帝八年，封都尉魏遫为侯国。亦曰大修武，有小故称大。小修武在东，汉高与滕公济自玉门津而宿小修武者也。大陆即吴泽矣。《魏土地记》曰：修武城西北二十里，有吴泽陂，南北二十许里，东西三十里，西则长明沟入焉。水有二源。北水上承河内野王县东北界沟，分枝津为长明沟，东迳雍城南，寒泉水注之。水出雍城西北，泉流南注，迳雍城西。《春秋&middot;僖公二十四年》，王将以狄伐郑，富辰谏曰：雍，文之昭也。京相驹唬航窈幽谏窖粑饔泄视撼恰Ｓ侄献⒊っ鞴担邓侄缮淙潜薄：捍笏韭碚叛镂畛笏Γ豕躺背笸痛恕Ｓ焙显堋！兜渎浴吩唬喉豕蹋职纵耍蚪涔淘唬州硕艘孛思涫票鼐比ァ９滩淮印：航ò菜哪辏禾嬲吨诖耍晕褐治幽谔兀刂Ｙ鹬菖眩嬖唬何┲植黄隆＜白撸媾唬褐植荒献咴剑弊吆蝗曛靡病Ｉ淙剑葜９唬何ㄆ洳乓玻投弥３っ鞴邓胧В鳎坦邓胙伞Ｋ铣兄菹乇卑茁砉担郑街坦担岢っ鞴邓侄尚尬湎刂馔け保胛廒椋伪庇泄度胙伞Ｋ錾窖粝毓市尬涑俏髂希捶峙桑盐水，南为苟泉，北则吴渎，二渎双导，俱东入陂。山阳县东北二十五里，有陆真阜，南有皇母、马鸣二泉，东南合注于吴陂也。次陆真阜之东北，得覆釜堆。堆南有三泉，相去四五里，参差合次，南注于陂泉。陂在浊鹿城西，建安二十五年，魏封汉献帝为山阳公，浊鹿城即是公所居也。陂水之北，际泽侧有隤城。《春秋&middot;隐公十一年》，王以司寇苏忿生之田，攒茅、隤十二邑与郑者也。京相驹唬汉幽谛尬湎乇庇泄孰P城，实中。今世俗谓之皮垣，方四百步，实中，高八丈。际陂北，隔水一十五里，俗所谓兰丘也，方二百步。西一十里，又有一丘际陂，世谓之敕丘，方五百步，形状相类，疑即古攒茅也。杜预曰：二邑在修武县北，所未详也。又东，长泉水注之，源出白鹿山，东南伏流，迳一十三里，重源濬发于邓城西北，世亦谓之重泉水也。又迳七贤祠东，左右筠篁列植，冬夏不变贞萋。魏步兵校尉陈留阮籍、中散大夫谯国嵇康、晋司徒河内山涛、司徒琅琊王戎、黄门郎河内向秀、建威参军沛国刘伶、始平太守阮咸等，同居山阳，结自得之游，时人号之为竹林七贤。向子期所谓山阳旧居也。后人立庙于其处，庙南又有一泉，东南流注于长泉水。郭缘生《述征记》所云，白鹿山东南二十五里，有嵇公故居，以居时有遗竹焉，盖谓此也。其水又南，迳邓城东，名之为邓渎，又谓之为白屋水也。昔司马懿征公孙渊，还，达白屋，即于此也。其水又东南流，迳隤城北，又东南，历泽注于陂。陂水东流，谓之八光沟，而东流注于清水，谓之长清河。而东周永丰坞，有丁公泉，发于焦泉之右。次东又得焦泉，泉发于天门之左，天井固右。天门山石自空，状若门焉，广三丈，高两匹，深丈馀，更无所出，世谓之天门也。东五百馀步，中有石穴西向，裁得容人，自平地东南入，径至天井，直上三匹有馀，扳蹑而升，至上平，东西二百步，南北七百步，四面崄绝，无由升陟矣。上有比邱释僧训精舍。寺有十馀僧，给养难周，多出下平，有志者居之。寺左右杂树疏挺，有一石泉，方丈馀，清水湛然，常无增减，山居者资以给饮。北有石室二间，旧是隐者念一之所，今无人矣。泉发于北阜，南流成溪，世谓之焦泉也。次东得鱼鲍泉，次东得张波泉，次东得三渊泉，梗河参连，女宿相属。是四川在重门城西，并单川南注也。重门城，昔齐王芳为司马师废之。宫于此，即《魏志》所谓送齐王于河内重门者也。城在共县故城西北二十里。城南有安阳陂，次东，又得卓水陂，次东，有百门陂，陂方五百步，在共县故城西。汉高帝八年，封玈罢师为共严侯国，即共和之故国也。共伯既归帝政，逍遥于共山之山。山在国北，所谓共北山也，仙者孙登之所处。袁彦伯《竹林七贤传》，稽叔夜尝采药山泽，遇之于山。冬以被发自覆，夏则编草为裳，弹一弦琴而五声和。其水三川南合，谓之清川。又南迳凡城东。司马彪、袁山松《郡国志》曰，共县有凡亭。周凡伯国，《春秋&middot;隐公七年经》书，王使凡伯来聘是也。杜预曰：汲郡共县东南有凡城。今在西南。其水又西南与前四水总为一渎，又谓之陶水，南流注于清水。清水又东，周新丰坞，又东注也。</p><p>　　△东北过获嘉县北。</p><p>　　《汉书》称，越相吕嘉反，武帝元鼎六年，巡行於汲之新中乡，得吕嘉首，因以为获嘉县。后汉封侍中冯石为侯国。县故城西有汉桂阳太守赵越墓，冢北有碑，越字彦善，县人也，累迁桂阳郡、五官将、尚书仆射，遭忧服阕，守河南尹，建宁中卒。碑东又有一碑，碑北有石柱，石牛、羊、虎，俱碎，沦毁莫记。</p><p>　　清水又东，周新乐城，城在获嘉县故城东北，即汲之新中乡也。</p><p>　　△又东过汲县北。</p><p>　　县故汲郡治，晋太康中立。城西北有石夹水，飞湍濬急，世人亦谓之磻溪，言太公尝钓于此也。城东门北侧有太公庙，庙前有碑。碑云：太公望者，河内汲人也。县民故会稽太守杜宣白令崔瑗曰：太公本生于汲，旧居犹存，君与高、国同宗太公，载在经传，今临此国，宜正其位，以明尊祖之义。于是国老王喜、廷掾郑笃、功曹邠勤等，咸曰宜之，遂立坛祀，为之位主。城北三十里有太公泉，泉上又有太公庙，庙侧高林秀木，翘楚竞茂，相传云，太公之故居也。晋太康中，范阳卢无忌为汲令，立碑于其上。太公避纣之乱，屠隐市朝，遯钓鱼水，何必渭滨，然后磻溪，苟惬神心，曲渚则可，磻溪之名，斯无嫌矣。</p><p>　　清水又东迳故石梁下，梁跨水上，桥石崩褫，馀基尚存。　清水又东，与仓水合。水出西北方山西仓谷，谷有仓玉珉石，故名焉。其水东南流，潜行地下，又东南复出，俗谓之雹水。东南历坶野。自朝歌以南，南暨清水，土地平衍，据皋跨泽，悉坶野矣。《郡国志》曰：朝歌县南有牧野。《竹书纪年》曰：周武王率西夷诸侯伐殷，败之于坶野。《诗》所谓坶野洋洋，檀车煌煌者也。有殷大夫比干冢，前有石铭，题隶云：殷大夫比干之墓。所记惟此，今已中折，不知谁所志也?太和中，高祖孝文皇帝南巡，亲幸其坟而加吊焉，刊石树碑，列于墓隧矣。雹水又东南，入于清水。</p><p>　　又东南迳合城南，故三会亭也，以淇、清合河，故受名焉。清水又屈而南，迳凤皇台东北，南注之也。</p><p>　　△又东入于河。</p><p>　　谓之清口即淇河口也，盖互受其名耳。《地理志》魏郡曰：清河水出内黄县南。内黄无清水可来，所有者惟钟是水耳。盖河徙南注，清水渎移，汇流迳绝，馀目尚存，故东川有清河之称，相嗣不断。曹公开白沟，遏水北注，方复故渎矣。</p><p>　　○沁水</p><p>　　△沁水出上党。涅县谒戾山。</p><p>　　沁水即少水也，或言出谷远县羊头山世靡谷。三源奇注，迳泻一隍，又南会三水，历落出，左右近溪，参差翼注之也。</p><p>　　△南过谷远县东，又南过陭氏县东。</p><p>　　谷远县，王莽之谷近也。沁水又南，迳陭氏县故城东，刘聪以詹事鲁繇为冀州，治此也。</p><p>　　沁水又南，历陭氏关，又南与骉水合。水出东北巨峻山，乘高泻浪，触石流响，世人因声以纳称。西南流注于沁。</p><p>　　沁水又南，与秦川水合。水出巨峻山东，带引众溪，积以成川。又西南，迳端氏县故城东，昔韩、赵、魏分晋，迁晋君于端氏县，即此是也。其水南流入于沁水。</p><p>　　△又南过阳阿县东。</p><p>　　沁水南迳阳阿县故城西。《魏土地记》曰：建兴郡治阳阿县。郡西四十里有沁水，南流。沁水又南，与濩泽水合，水出濩泽城西白涧岭下，东迳濩泽。《墨子》曰：舜渔濩泽。应劭曰：泽在县西北。又东迳濩泽县故城南，盖以泽氏县也。《竹书纪年》梁惠成王十九年，晋取泫以濩泽者也。其水际城东注，又东合清渊水，水出其城北，东南迳城东，又南入于泽水。泽水又东，得阳泉水口，水出鹿台山。山上有水，渊而不流。其水东迳阳陵城南，即阳阿县之故城也。汉高帝七年，封卞为侯国，水历嶕峣山东，下与黑岭水合。水出西北黑岭下，即开隥也。其水东南流迳北乡亭下，又东南，迳阳陵城，东南注阳泉水。阳泉水又南，注濩泽水，又东南，有上涧水注之，水导源西北辅山，东迳铜于崖南，历析城山北，山在濩泽南，《禹贡》所谓砥柱析城至于王屋也。山甚高峻，上平垣，下有二泉，东浊西清，左右不生草木，数十步外多细竹。其水自山阴东入濩泽水。濩泽水又东南，注于沁水。</p><p>　　沁水又东南，阳阿水左入焉。水北出阳阿川，南流迳建兴郡西。又东南流，迳午壁亭东，而南入山。其水沿波漱石，漰涧八丈，环涛谷转。西南流，入于沁水。</p><p>　　又南，五十馀里，沿流上下，步径裁通，小竹细笋，被于山渚，蒙笼茂密，奇为翳薈也。</p><p>　　△又南出山，过沁水县北。</p><p>　　沁水南迳石门，世谓之沁口。《魏土地记》曰：河内郡野王县西七十里，有沁水，左迳沁水城西，附城东南流也。石门是晋安平献王司马孚之为魏野王典农中郎将之所造也。按其《表》云：臣孚言：臣被明诏，兴河内水利。臣既到，检行沁水，源出铜鞮山，屈曲周回，水道九百里。自太行以西，王屋以东，层岩高峻。天时霖雨，众谷走水，小石漂迸，木门朽败，稻田汎滥，岁功不成。臣辄按行，去堰五里以外，方石可得数万馀枚。臣以为累方石为门，若天亢旱，增堰进水;若天霖雨，陂泽充溢，则闭防断水。空渠衍涝，足以成河。云雨由人，经国之谋。暂劳永逸，圣王所许。愿陛下特出臣《表》，敕大司农府给人工，勿使稽延，以赞时要。臣孚言。诏书听许，于是夹岸累石，结以为门，用代木门枋，故石门旧有枋口之称矣。溉田顷畮之数，间关岁月之功，事见门侧石铭矣。水西有孔山。山上石穴洞开，穴内石上，有车辙牛迹。《耆旧传》云，自然成著，非人功所就也。其水南分为二水，一水南出，为朱沟水。</p><p>　　沁水又迳沁县故城北，盖藉水以名县矣。《春秋》之少水也。京相驹唬航匾樱衷疲偎袂咚病Ｇ咚侄汕咚け保牢街∏叱恰Ｇ咚侄蠛闲∏咚Ｋ霰鄙教s渊，南流为台渟水，东南入沁水。</p><p>　　沁水又东，倍涧水注之。水北出五行之山，南流注于沁水。</p><p>　　△又东过野王县北。</p><p>　　沁水又东，邘水注之。水出太行之阜，山，即五行之异名也。《淮南子》曰：武王欲筑宫于五行之山。周公曰：五行崄固，德能覆也，内贡回矣。使吾暴乱，则伐我难矣。君子以为能持满。高诱云：今太行山也，在河内野王县西北上党关也。诗所谓徒殆野王道，倾盖上党关，即此山矣。其水南流迳邘城西，故邘国也。城南有邘台，《春秋&middot;僖公二十四年》，王将伐郑，富辰谏曰：邘，武之穆也。京相驹唬航褚巴跷鞅比镉泄蔬幊牵幪ㄊ且病＝窆食堑碧心下罚莱銎渲小：何涞鄯饫钍傥罟＿幩侄希煽鬃用矶硗ビ斜Ｎ禾驮辏琢槎鹊纫跃捎罨俾洌锨笮薷础Ｒ巴趿罘吨诎⒑幽谔卦妗⒋淌废萄艄咴时砦牛⒈诿怼Ｖ沃辛趺鳌⒈鸺萋来挝摹⒅鞑鞠虬嗷ⅰ④髁楣辏孕岽笫ィ潜趟疲肆⒓茄桑疲倌嵘说啦恍校贝诱憎保派泵浚煨刀怠＜捌浜笠玻怂贾谔嗅勰衔⒚恚峭被卦σ病Ｓ喟粗钭邮榧笆芳模⒀灾倌崃俸佣荆唬呵鹬患茫卜!是非太行回辕之言也。碑云：鲁国孔氏，官于洛阳，因居庙下，以奉蒸尝。斯言是矣。盖孔氏因迁山下，追思圣祖，故立庙存飨耳。其犹刘累迁鲁，立尧祠于山矣，非谓回辕于此也。邘水东南迳邘亭西。京相驹唬河钟型ぴ谔ㄎ髂先铩＝袷峭ぴ谶幊嵌掀甙死铮蔷┦现蚋兄嗨幌辍Ｆ渌帜狭鳎⒂谇摺</p><p>　　沁水东迳野王县故城北。秦昭王四十四年，白起攻太行道绝，而韩之野王降。始皇拔魏东地，置东郡。卫元君自濮阳徙野王，即此县也。汉高帝元年为殷国，二年为河内郡，王莽之后队。县曰平野矣。魏怀州刺史治，皇都迁洛，省州，复郡。水北有华岳庙。庙侧有攒柏数百根，对郭临川，负冈荫渚，青青弥望，奇可玩也。怀州刺史邱李洪之之所经构也。庙有碑焉，是河内郡功曹山阳荀灵龟以和平四年造，天安元年立。沁水又东，朱沟枝津入焉。</p><p>　　又东与丹水合，水出上党高都县故城东北阜下，俗谓之源源水。《山海经》曰：沁水之东有林焉，名曰丹林，丹水出焉，即斯水矣。丹水自源东北流，又屈而东注，左会绝水。《地理志》曰：高都县有莞谷，丹水所出，东南入绝水是也。绝水出泫氏县西北杨谷，故《地理志》曰：杨谷，绝水所出。东南流，左会长平水。水出长平县西北小山，东南流，迳其县故城，泫氏之长平亭也。《史记》曰：秦使左庶长王龁攻韩，取上党。上党民走赵。赵军长平，使廉颇为将，后遣马服君之子赵括代之。秦密使武安郡白起攻之。括四十万众降起，起坑之于此。《上党记》曰：长平城在郡之南，秦垒在城西，二军共食流水涧，相去五里。秦坑赵众，收头颅，筑台于垒中，因山为台，崔嵬桀起，今仍号之曰白起台。城之左右，沿山亘隰，南北五十许里，东西二十馀里，悉秦、赵故垒，遗壁犹存焉。汉武帝元朔二年，以封将军卫青为侯国。其水东南流注绝水。绝水又东南流，迳泫氏县故城北。《竹书纪年》曰：晋烈公元年，赵献子城泫氏。绝水东南与泫水会，水导源县西北泫谷。东流迳一故城南，俗谓之都乡城。又东南，迳泫氏县故城南，世祖建武六年，封万普为侯国。而东会绝水，乱流东南入高都县，右入丹水。《上党记》曰：长平城在郡南山中。</p><p>　　丹水出长平北山，南流。秦坑赵众，流血丹川，由是俗名为丹水，斯为不经矣。丹水又东南流，注于丹谷，即刘越石《扶风歌》所谓丹水者也。《晋书地道记》曰：县有太行关，丹溪为关之东谷，途自此去，不复由关矣。丹水又迳二石人北，而各在一山，角倚相望，南为河内，北曰上党，二郡以之分境。丹水又东南，历西岩下，岩下有大泉涌发，洪源巨轮，渊深不测，蘋藻冬芹，竟川含绿，虽严辰肃月，无变暄萋。丹水又南，白水注之。水出高都县故城西，所谓长平白水也。东南流历天井关。《地理志》曰：高都县有天井关。蔡邕曰：太行山上有天井，关在井北，遂因名焉。故刘歆《遂初赋》曰：驰太行之崄峻，入天井之高关。太元十五年，晋征虏将军朱序，破慕容永于太行，遣军至白水，去长子一百六十里。白水又东，天井溪水会焉。水出天井关，北流注白水，世谓之北流泉。白水又东南流，入丹水，谓之白水交丹水。又东南出山迳鄈城西，城在山际，俗谓之期城，非也。京相驹唬汉幽谏窖粑鞅绷镉朽k城。《竹书纪年》曰：梁惠成王元年，赵成侯偃、韩懿侯若伐我葵，即此城也。丹水又南，屈而西转，光沟水出焉。丹水又西，迳苑乡城北，南屈东转，迳其城南，东南流注于沁，谓之丹口。《竹书纪年》曰：晋出公五年，丹水三日绝，不流。幽公九年，丹水出，相反击。即此水也。</p><p>　　沁水又东，光沟水注之。水首受丹水，东南流，界沟水出焉。又南入沁水，又东南流，迳成乡城北，又东迳中都亭南，左合界沟水，水上承光沟，东南流，长明沟水出焉。又南迳中都亭西，而南流注于沁水也。</p><p>　　△又东过周县北。</p><p>　　县故州也。《春秋左传》隐公十有一年，周以赐郑公孙段，六国时，韩宣子徙居之。有白马沟水注之，水首受白马湖，湖一名朱管陂。陂上承长明沟。湖水东南流，迳金亭西，分为二水，一水东出为蔡沟，一水南流注于沁水也。</p><p>　　△又东过怀县之北。</p><p>　　《韩诗外传》曰：武王伐纣，到邢邱，更名邢邱曰怀。春秋时，赤翟伐晋，围怀，是也。王莽以为河内，故河内郡治也。旧三河之地矣。韦昭曰：河南、河东、河内为三河也。县北有沁阳城，沁水迳其南而东注也。</p><p>　　△又东过武德县南，又东南至荥阳县北，东入于河。</p><p>　　沁水于县南水积为陂，通结数湖，有朱沟水注之。其水上承沁水于沁水县西北，自方口东南流，奉沟水右出焉。又东南流，右泄为沙沟水也。其水又东南，于野王城西，枝渠左出焉，以周城溉，东迳野王城南，又屈迳其城东，而北注沁水。朱沟自枝渠东南，迳州城南，又东迳怀城南，又东迳殷城北。郭缘生《述征记》曰：河之北岸，河内怀县有殷城。或谓楚、汉之际，殷王卬治之，非也。余按《竹书纪年》云：秦师伐郑，次于怀，城殷，即是城也。然则殷之为名久矣，知非从卬始。昔刘琨以郭默为殷州刺史，督缘河诸军事，治此。朱沟水又东南注于湖。湖水又右纳沙沟水。水分朱沟南派，东南迳安昌城西。汉成帝河平四年，封丞相张禹为侯国。今城之东南有古冢，时人谓之张禹墓。余按《汉书》禹，河内轵人，徙家莲芍。鸿嘉元年，禹以老乞骸，自治冢茔，起祠堂于平陵之肥牛亭，近延陵，奏请之，诏为徙亭。哀帝建平二年薨，遂葬於彼。此则非也。沙沟水又东，迳隰城北，《春秋&middot;僖公二十五年》，取太叔于温，杀之于隰城，是也。京相驹唬涸诨诚匚髂稀Ｓ皱梢蟪俏鳎狭魅胗谮椤</p><p>　　陂水又直荥阳县北，东南流入于河。先儒亦咸谓是沟为济渠。故班固及阚骃并言济水至武德入河，盖济水枝渎条分，所在布称，亦兼丹水之目矣。</p><p>　　○淇水</p><p>　　△淇水出河内隆虑县西大号山。</p><p>　　《山海经》曰：淇水出沮洳山。水出山侧，颓波漰注，冲激横山，山上合下开，可减六七十步，巨石磥砢，交积隍涧，倾澜渀荡，势同雷转，激水散氛，暧若雾合。又东北，沾水注之。水出壶关县东沾台下。石壁崇高，昂藏隐天，泉流发于西北隅，与金谷水合，金谷即沾台之西溪也。东北会沾水，又东流注淇水。淇水又迳南罗川，又历三罗城北，东北与女台水合。水发西北三女台下，东北流注于淇。</p><p>　　淇水又东北历淇阳川，迳石城西北。城在原上，带涧枕淇。</p><p>　　淇水又东北，西流水注之。水出东大岭下，西流，迳石楼南，在北陵石上，练垂桀立，亭亭极峻。其水西流，迳注于淇。</p><p>　　又东迳冯都垒南，世谓之淇阳城，在西北三十里。</p><p>　　淇水又东出山，分为二水，水会立石堰，遏水以沃白沟，左为菀水，右则淇水。自元甫城东南，迳朝歌县北。《竹书纪年》，晋定公二十八年，淇绝于旧卫，即此也。淇水又东，右合泉源水。水有二源，一水出朝歌城西北，东南流。老人晨将渡水，而沉吟难济。纣问其故，左右曰：老者髓不实，故畏寒也。纣乃于此斮胫而视髓也。其水南流东屈，迳朝歌城南。《晋书地道记》曰：本沫邑地。《诗》云：爰采唐矣，沫之乡矣。殷王武丁，始迁居之，为殷都也。《禹贡》，纣都在冀州大陆之野，即此矣。有糟邱酒池之事焉。有新声靡乐，号邑朝歌。晋灼曰：《史记&middot;乐书》，纣为《朝歌》之音，朝歌者，歌不时也。故墨子闻之，恶而回车，不迳其邑。《论语撰考谶》曰：邑名朝歌，颜渊不舍，七十弟子揜目，宰予独顾，由蹙堕车。宋均曰：子路患宰予顾视凶地，故以足蹙之，使堕车也。今城内有殷鹿台，纣昔自投于火处也。《竹书纪年》曰：武王亲禽帝受辛于南单之台，遂分天之明。南单之台，盖鹿台之异名也。武王以殷之遗民，封纣子武庚于兹邑，分其地为三，曰邶、唷骸⑽溃构苁濉⒉淌濉⒒羰甯ㄖ唷Ｈ嗯眩芴制剑苑饪凳逦馈；子佯狂自悲，故《琴操》有《箕子操》，迳其墟，父母之邦也，不胜悲，作麦秀歌。地居河、淇之间，后乃属晋，战国时皆属于赵。男女淫纵，有纣之馀风。土崄多寇，汉以虞诩为长，朋友以难治致吊。诩曰：不遇盘根错节，何以别利器乎?又东与左水合，谓之马沟水。水出朝歌城北，东流，南屈至其城东，又东流与美沟水合。水出朝歌西北大岭下，东流迳骆驼谷，于中逶迤九十曲，故俗有美沟之目矣。历十二崿，崿流相承，泉响不断，返水捍注，捲复深隍，隍间积石千通，水穴万变，观者若思不周赏，情乏图状矣。其水东迳朝歌城北，又东南流，注马沟水，又东南注淇水，为肥泉也。故《卫诗》曰：我思肥泉，兹之永叹。《毛注》云：同出异归为肥泉。《尔雅》曰：归异出同曰肥。《释名》曰：本同出时，所浸润少，所归各枝散而多，似肥者也。犍为舍人曰：水异出，流行合同曰肥。今是水异出同归矣。《博物志》谓之澳水。《诗》云：瞻彼淇澳，菉竹猗猗。毛云：菉，王刍也;竹，编竹也。汉武帝塞决河，斩淇园之竹木以为用。寇恂为河内，伐竹淇川，治矢百馀万，以输军资。今通望淇川，无复此物。惟王刍编草，不异毛兴。又言：澳，隈也。郑亦不以为津源，而张司空专以为水流入于淇，非所究也。然斯水即《诗》所谓泉源之水也。故《卫诗》云，泉源在左，淇水左右。卫女思归，指以为喻，淇水左右，盖举水所入为左右也。淇水又南，历枋堰，旧淇水东南流，迳黎阳县界南入河。《地理志》曰：淇水出共，东至黎阳入河。《沟洫志》曰：遮害亭西一十八里至淇水口是也。汉建安九年，魏武王于水口，下大枋木以成堰，遏淇水东入白沟，以通漕运，故时人号其处为枋头。是以卢谌《征艰赋》曰：后背洪枋巨堰，深渠高堤者也。自后遂废，魏熙平中复通之。故渠历枋城北，东出，今渎破故堨。其堰悉铁柱，木石参用。其故渎南迳枋城西。又南分为二水：一水南注清水，水流上下，更相通注，河清水盛，北入故渠，自此始矣。一水东流，迳枋城南，东与菀口合。菀水上承淇水于元甫城西北，自石堰东注菀城西，屈迳其城南，又东南流历土军东北，得旧石浢，故五水分流，世号五穴口，今惟通并为二水。一水西注淇水，谓之天井沟。一水迳土军东，分为蓼沟，东入白祀陂。又南分，东入同山陂，溉田七十馀顷。二陂所结，即台阴野矣菀水东南入淇水。</p><p>　　淇水右合宿胥故渎，渎受河于顿邱县遮害亭东，黎山西北。会淇水处，立石堰遏水，令更东北注。魏武开白沟，因宿胥故渎而加其功也。故苏氏曰：决宿胥之口，魏无虚、顿丘。即指是渎也。</p><p>　　淇水又东北流，谓之白沟，迳雍榆城南。《春秋&middot;襄公二十三年》，叔孙豹救晋，次于雍榆者也。淇水又北迳其城东，东北迳同山东，又东北迳帝喾冢西，世谓之顿邱台，非也。《皇览》曰：帝喾冢在东郡濮阳、顿丘城南台阴野中者也。又北迳白祀山东，历广阳里，迳颛顼冢西，俗谓之殷王陵，非也。《帝王世纪》曰：颛顼葬东郡顿丘城南，广阳里大冢者是也。</p><p>　　淇水又东屈而西转，迳顿丘北。故阚骃云：顿丘在淇水南。《尔雅》曰：山一成谓之顿丘。《释名》谓一顿而成丘，无高下小大之杀也。《诗》所谓送子涉淇，至于顿丘者也。魏徙九原、西河、土军诸胡，置土军于丘侧，故其名亦曰土军也。又屈迳顿丘县故城西，《古文尚书》以为观地矣，盖太康弟五君之号曰五观者也。《竹书纪年》晋定公三十一年，城顿丘。《皇览》曰：顿丘者，城门名顿丘道。世谓之殷，皆非也，盖因丘而为名，故曰顿丘矣。淇水东北，迳枉人山东，牵城西。《春秋&middot;定公十四年》，公会齐侯于牵者也。杜预曰：黎阳东北有牵城，即此城矣。淇水又东北，迳石柱冈，东北注矣。</p><p>　　△东过内黄县南为白沟。</p><p>　　淇水又东北，迳并阳城西，世谓之辟阳城，非也。即《郡国志》所谓内黄县有并阳聚者也。白沟又北，左合荡水，又东北流，迳内黄县故城南。县右对黄泽，《郡国志》曰：县有黄泽者也。《地理风俗记》曰：陈留有外黄，故加内。《史记》曰：赵廉颇伐魏，取黄。即此县。</p><p>　　△屈从县东北与洹水合。</p><p>　　白沟自县北迳戏阳城东，世谓之羛阳聚。《春秋左传&middot;昭公九年》，晋荀盈如齐逆女，还，卒戏阳，是也。白沟又北，迳高城亭东，洹水从西南来注之。又北迳问亭东，即魏县界也。魏县故城，应劭曰：魏武侯之别都也。城内有武侯台，王莽之魏城亭也。左与新河合，洹水枝流也。白沟又东北，迳铜马城西，盖光武征铜马所筑也，故城得其名矣。</p><p>　　白沟又东北，迳罗勒城东，又东北，漳水注之，谓之利漕口。自下清漳、白沟、淇河，咸得通称也。</p><p>　　△又东北过馆陶县北，又东北过清渊县西。</p><p>　　白沟水又东北，迳赵城西，又北阿难河出焉，盖魏将阿难所导，以利衡渎，遂有阿难之称矣。</p><p>　　白沟又东北，迳空陵城西，又北迳乔亭城西，东去馆陶县故城十五里，县即《春秋》所谓冠氏也，魏阳平郡治也。淇水又屈迳其县北。</p><p>　　又东北，迳平恩县故城东。《地理风俗记》曰：县故馆陶之别乡也，汉宣帝地节三年置，以封后父许伯为侯国。《地理志》，王莽之延平县矣。</p><p>　　淇水又东迳清渊县故城西，又历县之西北为清渊，故县有清渊之名矣，世谓之鱼池城，非也。</p><p>　　淇水又东北迳榆杨城北。汉武帝封太常江德为侯国。文颖曰：邑在魏郡清渊，世谓之清渊城，非也。</p><p>　　△又东北过广宗县东，为清河。</p><p>　　清河东北迳广宗县故城南。和帝永元五年，封皇太子万年为王国。田融言，赵立建兴郡于城内，置临清县于水东，自赵石始也。清河之右，有李云墓。云字行祖，甘陵人。好学，善阴阳，举李廉，迁白马令。中常侍单超等立掖庭民女亳氏为后，后家封者四人，赏赐巨万。云上书，移副三府曰：孔子云，帝者，谛也。今尺一拜用，不经御省，是帝欲不谛乎?帝怒，下狱，杀之。后冀州刺史贾琮使行部，过祠云墓，刻石表之，今石柱尚存，俗犹谓之李氏石柱。</p><p>　　清河又东北，迳界城亭东。水上有大梁，谓之界城桥。《英雄记》曰：公孙瓒击青州黄巾贼，大破之，还屯黄宗。袁本初自往征瓒，合战于界桥南二十里。绍将曲义破瓒于界城桥，斩瓒冀州刺史严纲，又破瓒殿兵于桥上，即此梁也。世谓之鬲城桥，盖传呼失实矣。</p><p>　　清河又东北迳信乡西。《地理风俗记》曰：甘陵西北十七里有信乡，故县也。清河又北，迳信成县故城西。应劭曰：甘陵西北五十里有信成亭，故县也。赵置水东县于此城，故亦曰水东城。</p><p>　　清河又东北，迳清阳县故城西，汉高祖置清河郡，治此。景帝中三年封皇子乘为王国，王莽之河平也。汉光武建武二年，西河鲜于冀为清河太守，作公廨，未就而亡。后守赵高计功用二百万，五官黄秉、功曹刘适言四百万钱。于是冀乃鬼见，白日道从入府，与高及秉等对共计校，定为适、秉所割匿。冀乃书表自理。其略言：高贵不尚节，亩垄之夫，而箕踞遗类，研密失机，婢妾其性，媚世求显，偷窃银艾，鄙辱天官，《易》讥负乘，诚高之谓。臣不胜鬼言，谨因千里驿闻，付高上之，便西北去三十里，车马皆灭，不复见。秉等皆伏地物故。高以状闻，诏下还冀西河田宅，妻子焉，兼为差代，以旌幽中之讼。汉桓帝建和二年改清河为甘陵王国，以王妖言徙，其年立甘陵郡，治此焉。</p><p>　　△又东北过东武城县西。</p><p>　　清河又东北，迳陵乡西。应劭曰：东武城西南七十里有陵乡，故县也。后汉封太仆梁松为侯国，故世谓之梁侯城，遂立侯城县治也。</p><p>　　清河又东北，迳东武城县故城西。《史记》，赵公子胜号平原君，以解邯郸之功，受封于此。定襄有武城，故加东矣。清河又东北，迳复阳县故城西。汉高祖七年，封右司马陈胥为侯国，王莽更名之曰乐岁。《地理风俗记》曰：东武城西北三十里，有复阳亭，故县也。世名之曰槛城，非也。</p><p>　　清河又东北流，迳枣强县故城东。《史记&middot;建元以来王子侯者年表》云：汉武帝元朔三年，封广川惠王子晏为侯国也。应劭《地理风俗记》曰：东武城西北五十里，有枣强城，故县也。</p><p>　　△又北过广川县东。</p><p>　　清河北迳广川县故城南。阚骃曰：县中有长河为流，故曰广川也。水侧有羌垒，姚氏之故居也，今广川县治。清河又东北，迳历县故城南。《地理志》，信都之属县也，王莽更名曰历宁也。应劭曰：广川县西北三十里，有历城亭，故县也。今亭在县东如北，水济尚谓之为历口渡也。</p><p>　　△又东过修县南，又东北过东光县西。</p><p>　　清河又东北，左与张甲屯、绛故渎合。阻深堤高障，无复有水矣。又迳修县故城南，屈迳其城东。修音条。王莽更名之曰治修。《郡国志》曰：故属信都。</p><p>　　清河又东北，左与横漳枝津故渎合。又东北迳修国故城东，汉文帝封周亚夫为侯国，故世谓之北修城也。清河又东北，迳邸阁城东。城临侧清河，晋修县治。城内有县长鲁国孔明碑。</p><p>　　清河又东，至东光县西南，迳胡苏亭。《地理志》，东光有胡苏亭者也。世谓之羌城，非也。</p><p>　　又东北，右会大河故渎，又迳东光县故城西。后汉封耿纯为侯国。初平二年，黄巾三十万人，入渤海，公孙瓒破之于东光界，追奔是水，斩首三万，流血丹水，即是水也。</p><p>　　△又东北过南皮县西。</p><p>　　清河又东北，无棣沟出焉。东迳南皮县故城南，又东迳乐亭北，《地理志》之临乐县故城也，王莽更名乐亭。《晋书地道志》、《太康地记》，乐陵国有新乐县，即此城矣。又东迳新乡城北，即《地理志》高乐故城也，王莽更之曰为乡矣。无棣沟又东分为二渎。无棣沟又东迳乐陵郡北。</p><p>　　又东屈而北出，又东转，迳苑乡故城南，又东南，迳高城县故城南，与枝渎合。渎上承无棣沟，南迳乐陵郡西，又东南，迳千童县故城东。《史记&middot;建元以来王子侯者年表》曰：故重也，一作千钟。汉武帝元朔四年，封河间献王子刘阴为侯国。应劭曰：汉灵帝改曰饶安也。魏沧州治。枝渎又南东屈，东北注无棣沟。无棣沟又东北，迳一故城北，世谓之功城也。又东北，迳盐山东北入海。《春秋&middot;僖公四年》，齐、楚之盟于召陵也，管仲曰：昔召康公锡命先君太公履，北至于无棣。盖四履之所也。京相驹唬壕伤滴揲υ诹晌鞴轮裣亍６说参差，未知所定。然管仲以责楚，无棣在此，方之为近。既世传以久，且以闻见书之。清河又东北，迳南皮县故城西。《十三州志》曰：章武有北皮亭，故此曰南皮也。王莽之迎河亭。《史记&middot;惠景侯者年表》云：汉文帝后七年中，封孝文后兄子彭祖为侯国。建安中，魏武擒袁谭于此城也。</p><p>　　清河又北，迳北皮城东，左会滹沱别河故渎，谓之合口，故谓之合城也。《地理风俗记》曰：南皮城北五十里有北皮城，即是城矣。</p><p>　　△又东北，过浮阳县西。</p><p>　　清河东北流，浮水故渎出焉。按《史记》，赵之南界，有浮水出焉。浮水在南，而此有浮阳之称者，盖浮水出入津流，同逆混并，清漳二渎，河之旧道，浮水故迹，又自斯别，是县有浮阳之名也。首受清河于县界，东北迳高城县之苑乡城北，又东迳章武县之故城南。汉文帝后七年，封孝文后弟窦广国为侯国。王莽更名桓章。晋太始中，立章武郡，治此。浮水故渎，又东迳箧山北。《魏土地记》曰：高城东北五十里有箧山，长七里。浮渎又东北，迳柳县故城南。汉武帝元朔四年，封齐孝王子刘阳为侯国。《地理风俗记》曰：高城县东北五十里有柳亭，故县也，世谓之辟亭，非也。浮渎又东北，迳汉武帝望海台，又东注于海。应劭曰：浮阳，浮水所出，入海，潮汐往来日再。今沟无复有水也。</p><p>　　清河又北，分为二渎，枝分东出，又谓之浮渎。清河又北，迳浮阳县故城西，王莽之浮城也。建武十五年，更封骁骑将军平乡侯刘歆为侯国。魏浮阳郡治。又东北，滹沱别渎注焉，谓之合口也。</p><p>　　△又东北，过濊邑北。</p><p>　　濊水出焉。</p><p>　　△又东北，过乡邑南。</p><p>　　清河又东，分为二水，枝津右出焉。东迳汉武帝故台北。《魏土地记》曰：章武县东一百里，有武帝台。南北有二台。相去六十里，基高六十丈，俗云，汉武帝东巡海上所筑。又东注于海。清河又东北，迳纻姑邑南，俗谓之新城，非也。</p><p>　　△又东北，过穷河邑南。</p><p>　　清河又东北，迳穷河邑南，俗谓之三女城，非也。东北至泉周县，北入滹沱水。《经》曰：笥沟东南至泉周县，与清河合，自下为派河尾也。又东，泉周渠出焉。</p><p>　　△又东北，过漂榆邑，入于海。</p><p>　　清河又东，迳漂榆邑故城南，俗谓之角飞城。《赵记》云：石勒使王述煮盐于角飞，即城异名矣。《魏土地记》曰：高城县东北一百里，北尽漂榆东临巨海，民咸煮海水，藉盐为业。即此城也。清河自是入于海。</p><p>　　○荡水</p><p>　　△荡水出河内荡阴县西山东。</p><p>　　荡水出县西石尚山，东流，迳其县故城南，县因水以取名也。晋伐成都王颖，败帝于是水之南，卢綝《四王起事》曰：惠帝征成都王颖，战败，时举辇司马八人，辇犹在肩上，军人竞就杀举辇者，乘舆顿地，帝伤三矢，百僚奔散。惟侍中嵇绍扶帝，士将兵之。帝曰：吾吏也，勿害之。众曰：受太弟命，惟不犯陛下一人耳。遂斩之，血污帝袂，将洗之，帝曰：嵇侍中血，勿洗也。此则稽延祖殒命之所。</p><p>　　△东北至内黄县，入于黄泽。</p><p>　　羑水出荡阴西北韩大牛泉。《地理志》曰：县之西山，羑水所出也。羑水又东，迳韩附壁北，又东，流迳羑城北，故羑里也。《史记音义》曰：牖里在荡阴县。《广雅》称：狱，犴也。夏曰夏台，殷曰羑里，周曰囹圄。皆圜土。昔殷纣纳崇侯虎之言，囚西伯于此。散宜生、南宫括见文王，乃演《易》，用明否、泰始终之义焉。羑城北水积成渊，方一十馀步，深一丈馀，东至内黄，与防水会。水出西山马头涧，东迳防城北，卢谌《征艰赋》所为越防者也。其水东南流，注于羑水，又东历黄泽入荡水。《地理志》曰：羑水至内黄入荡者也。</p><p>　　荡水又东，与长沙沟水合，其水导源黑山北谷。东流迳晋鄙故垒北，谓之晋鄙城，名之为魏将城。昔魏公子无忌矫夺晋鄙军于是处，故班叔皮《游居赋》曰：过荡阴而吊晋鄙，责公子之不臣者也。其水又东，谓之宜师沟。又东，迳荡阴县南，又东，迳枉人山东北至内黄县，右入荡水，亦谓之黄雀沟。是水，秋夏则泛，春冬则耗。</p><p>　　荡水又东，迳内黄城南，陈留有外黄，故称内也。东注白沟。</p><p>　　○洹水</p><p>　　△洹水出上党泫氏县。</p><p>　　水出洹山，山在长子县也。</p><p>　　△东过隆虑县北。</p><p>　　县北有隆虑山，昔帛仲理之所游神也，县因山以取名。汉高帝六年，封周灶为侯国。应劭曰：殇帝名曰隆，故改从林也。县有黄水，出于神囷之山，黄华谷北崖。山高十七里，水出木门带，带即山之第三级也，去地七里，悬水东南注壑，直泻岩下，状若鸡翘，故谓之鸡翘洪，盖亦天台、赤城之流也。其水东流至谷口，潜入地下，东北一十里，复出，名柳渚，渚周四五里，是黄水重源再发也。东流，苇泉水注之，水出林虑山北泽中。东南流与双泉合，水出鲁般门东，下流，入苇泉水。苇泉水又东南流，注黄水，谓之陵阳水。又东，入于洹水也。</p><p>　　△又东北出山，过邺县南。</p><p>　　洹水出山，东迳殷墟北。《竹书纪年》曰：盘庚即位，自奄迁于北蒙曰殷。昔者项羽与章邯盟于此地矣。洹水又东，枝津出焉。东北流，迳邺城南，谓之新河。又东，分为二水。北水北迳东明观下，昔慕容隽梦石虎齿其臂，寤而恶之，购求其尸，而莫之知。后宫嬖妾言虎葬东明观下，于是掘焉，下度三泉，得其棺，剖棺出尸，尸僵不腐。隽骂之曰：死胡安敢梦生天子也!使御史中尉阳约数其罪而鞭之。此盖虎始葬处也。又北迳建春门，石梁不高大，治石工密。旧桥首夹建两石柱，螭矩趺勒甚佳。乘舆南幸，以其作制华妙，致之于平城。东侧西屈，北对射堂。渌水平潭，碧林侧浦，可游憩矣。其水际其西，迳魏武玄武故苑。苑旧有玄武池，以肄舟楫。有鱼梁钓台，竹木灌丛，今池林绝灭，略无遗迹矣。其水西流注于漳。南水东北迳女亭城北，又东北迳高陵城南，东绝坰沟，又东迳鸬鹚陂，北与台陂水合。陂东西三十里，南北&hellip;&hellip;注白沟。坰沟上承洹水，北绝新河，北迳高陵城东，又北迳斥丘县故城西。县南角有斥丘，盖因丘以氏县。故乾侯矣，《春秋经》书昭公二十八年，公如晋次于乾侯也。汉高帝六年，封唐厉为侯国，王莽之利丘矣。又屈迳其城北，东北流注于白沟。</p><p>　　洹水自邺，东迳安阳县故城北。徐广《晋纪》曰：石遵自李城北入，斩张豺于安阳，是也。《魏土地记》曰：邺城南四十里，有安阳城，城北有洹水东流者也。</p><p>　　洹水又东，至长乐县，左则坰沟出焉。洹水又东，迳长乐县故城南。按《晋书&middot;地理志》曰，魏郡有长乐县也。</p><p>　　△又东过内黄县北，东入于白沟。</p><p>　　洹水迳内黄县北，东流注于白沟，世谓之洹口也。许慎《说文》、吕忱《字林》并云：洹水出晋、鲁之间。昔声伯梦涉洹水，或与己琼瑰而食之，泣而又为琼瑰，盈其怀矣。从而歌曰：济洹之水，赠我以琼瑰。归乎!归乎!琼瑰盈吾怀乎!后言之之暮而卒，即是水也。</p>"}