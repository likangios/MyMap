{"id":"102208","title":"第二十二章","content":"<p>　　附 录</p><p>　　○校刊抱朴子内篇序</p><p>　　道家宗旨，清净冲虚而已。其弊或流为权谋，或流为放诞，无所谓金丹仙药、黄白玄素、吐纳导引、禁咒符箓之术也。秦汉方士，绝不附会老子。即依讬黄帝，亦非道家之说。汉书艺文志以黄帝诸篇，分属道家神仙，盖本七略。七略又本於别录。刘子政固诵习鸿宝，笃信神仙者，而典校秘书，仍别方技於诸子之外，不相殽也。</p><p>　　东汉之季，桓帝好神仙，祠老子。张陵之子衡，使人为祭酒，主以老子五千文都习。神仙之附会道家，实昉於此。抱朴子内篇，古之神仙家言也。虽自以内篇属之道家，然所举仙经神符，多至二百八十二种，绝无道家诸子。且谓老子泛论较略，庄子文子关尹喜之徒，祖述黄老，永无至言，去神仙千亿里。寻其旨趣，与道家判然不同。又後世学仙者，奉魏伯阳为正宗。是书偶及伯阳内篇之名，并无一语称述，惟神仙传中言参同契假爻象以说作丹之意而已。是稚川之学，匪特与道家异，并与後世神仙家无几微之合。</p><p>　　余尝谓汉之仙术，元与黄老分途。魏晋之世，玄言日盛，经术多歧。道家自诡於儒，神仙遂溷於道。然第假借其名，不易其实也。迨及宋元，乃缘参同炉火而言内丹，钅柬养阴阳，混合元气，斥服食胎息为小道，金石符祝为旁门，黄白玄素为邪术，惟以性命交修，为谷神不死，羽化登真之诀。其说旁涉禅宗，兼附易理，袭微重妙，且欲并儒释而一之。自是而汉晋相传神仙之说，尽变无馀，名实交溷矣。然则葛氏之书，墨守师传，不矜妙悟。譬之儒者说经，其神仙家之汉学乎!</p><p>　　孙伯渊漕司，笃好古义，兼综九流，以明刻抱朴子及天一阁钞本错乱脱误，手自校雠，复属余与顾涧●各以家藏诸本，参证他书，覆校数过，伯渊叙录篇目，将以刊行。余因举神仙与道家者流，古今分合之故，论次为序，览者或有考焉。嘉庆十七年七月甲戌桐城方维甸撰。</p><p>　　按：明刻抱朴子於内篇之後，附入别旨一篇，专论吐纳导引，与内篇本意不合，辞义亦甚浅近，不似晋人手笔。考之稚川自叙，本无此书。隋唐诸志，皆不著录。惟宋史艺文志道家有抱朴子别旨二卷。注云，不知作者。亦不谓为稚川所著也。晚出之书，元不可信。且今本五百六十馀言，不盈一卷，并非宋元旧本。故削去之，不复附於篇末云。维甸又跋。</p><p>　　○葛洪撰述书目表</p><p>　　抱朴子内篇二十卷抱朴子内篇序。抱朴子外篇自叙。隋志作二十一卷。今存。</p><p>　　抱朴子外篇五十卷自叙。隋志作三十卷，并云梁有五十一卷。今存。</p><p>　　碑颂诗赋百卷自叙。晋书本传颂作诔。仙苑编珠引陈马枢道学传同。</p><p>　　军书檄移章表笺记三十卷自叙。本传作檄移章表。</p><p>　　神仙传十卷自叙。本传。今存。</p><p>　　隐逸传十卷自叙。本传。</p><p>　　兵事方伎短杂奇要三百一十卷自叙。本传作方伎杂事。</p><p>　　金匮药方一百卷本传。</p><p>　　玉函方一百卷</p><p>　　抱朴子杂应篇。疑即前金匮药方。</p><p>　　肘後要急方四卷本传。杂应篇作救卒方三卷。隋志作肘後方六卷。旧唐志作肘後救卒方四卷。四库全书目录作肘後备急方八卷。今存。道藏正一部肘後备急方八卷，误题作葛仙翁。</p><p>　　神仙服食药方十卷隋志。</p><p>　　太清神仙服食经五卷新唐志。</p><p>　　服食方四卷唐释法琳辨正论卷九。</p><p>　　玉函煎方五卷隋志。</p><p>　　黑发酒方一卷崇文总目。通志略。</p><p>　　浑天论晋书天文志。文廷式补晋书艺文志。(简称补晋志)</p><p>　　幕阜山记一卷补晋志。潮说补晋志。略见于外篇佚文。</p><p>　　兵法孤虚月时秘要法一卷新唐志。</p><p>　　阴符十德经一卷新唐志。</p><p>　　抱朴子军术补晋志。云此外篇中佚篇也，严可均全晋文辑得四十二条。今别录其目。</p><p>　　金木万灵诀一卷宋志通志略。今存道藏洞神部众术类。盖删改金丹篇而成。太清玉碑子一卷宋志。葛洪与郑思远问答。今存道藏洞神部众术类。</p><p>　　大丹问答一卷今存道藏洞神部众术类。</p><p>　　还丹肘後诀三卷今存道藏洞神部众术类。</p><p>　　四家要诀一卷通志略。集刘向、陵阳子、抱朴子、狐刚子所记炼丹事。</p><p>　　抱朴子养生论一卷宋志。今存道藏洞神部方法类。</p><p>　　稚川真人校证术一卷今存道藏洞神部众术类。</p><p>　　神仙金汋经三卷通志略不著撰人。今存道藏洞神部众术类。</p><p>　　严可均曰：抱朴子养生论，前半即地真篇也，後半与极言篇相辅。稚川真人校证术是後人所演。</p><p>　　神仙金汋经三卷，其中下二卷，即金丹篇也。见铁桥漫稿</p><p>　　卷六代继莲龛为抱朴子叙。</p><p>　　孙诒让札迻十抱朴子微旨条云：</p><p>　　金汋经，晋宋间人依傅抱朴子假讬为之。</p><p>　　要用字苑一卷旧唐志。颜氏家训书证篇作字苑。马国翰有辑佚本。</p><p>　　史记钞十四卷新唐志。</p><p>　　汉书钞三十卷隋志。</p><p>　　後汉书钞三十卷旧唐志。</p><p>　　良吏传十卷本传。</p><p>　　集异传十卷本传。</p><p>　　西京杂记六卷旧唐志。</p><p>　　四库全书简明目录子部十二云：旧本或题汉刘歆撰，或题晋葛洪撰，实则梁吴均撰。但余嘉锡四库提要辨证子部七考定为葛洪作。今存。</p><p>　　汉武内传一卷隋志不著撰人。文廷式补晋志云：日本见在书目题葛洪，今从之。余嘉锡四库提要辨证子部七考定为晋葛洪撰。今存道藏洞真部记传类。</p><p>　　老子道德经序诀二卷旧唐志。</p><p>　　修撰庄子十七卷释法琳辨正论。补晋志。</p><p>　　丧服变除一卷隋志。</p><p>　　遯甲肘後立成囊中秘一卷隋志。</p><p>　　登涉篇作囊中立成。</p><p>　　遯甲返覆图一卷隋志。</p><p>　　遯甲要用四卷隋志。</p><p>　　遯甲秘要一卷隋志。</p><p>　　遯甲要一卷隋志。</p><p>　　三元遯甲图三卷旧唐志。</p><p>　　龟决二卷隋志。</p><p>　　周易杂占十卷隋志。</p><p>　　抱朴君书隋志集部。</p><p>　　序房内秘术一卷隋志称葛氏撰。新唐志。或即葛洪。</p><p>　　太一真君固命歌一卷宋志。</p><p>　　抱朴子别旨一篇通志略。今存道藏太清部。盖後人掇辑吐纳导引之诀而成，殆与胎息术相类。</p><p>　　胎息要诀一卷通志略。</p><p>　　胎息术一卷补晋志。</p><p>　　郭文传补晋志。明案：郭文，字文举，河内轵人。与葛</p><p>　　洪同时亦遭世乱而隐者。先洪卒。见晋书隐逸本传。</p><p>　　五金龙虎歌一卷崇文总目。</p><p>　　五岳真形图文一卷崇文总目。</p><p>　　老子戒经一卷通志略。</p><p>　　关中记一卷宋志。玉海引中兴书目。</p><p>　　马阴二君内传一卷宋志。</p><p>　　隐沦杂诀一卷宋志。明案抱朴子杂应篇答问隐沦之道，或为杂诀之所本。</p><p>　　元始上真众仙记一卷宋志。今存道藏洞真部谱■类。刘师培读道藏记云：此书&ldquo;次行题葛洪枕中记五字，中志各仙官位号及治所，即今所传枕中记也&rdquo;。</p><p>　　明案：道藏洞神部方法类另有枕中记一卷，言养生接命之术，与众仙记内容迥异。通志略著录唐孙思邈枕中记一卷，未知孰是。四库全书总目提要云：枕中书一卷，旧本题晋葛洪撰。考隋、唐、宋艺文志但有墨子枕中记及枕中素书，而无葛洪枕中书。此本(枕中书)一名元始上真众仙记。余嘉锡四库提要辨证卷十九谓枕中书提到许穆与许玉斧，而洪当长于穆，许玉斧更其後辈，二人之去世，洪皆不及见，安得取而著之书中。是枕中书(上真众仙记)之&ldquo;不出於(葛)洪亦明矣&rdquo;。余先生之说是。</p><p>　　抱朴子玉策记补晋志。</p><p>　　明案：此盖抱朴子引玉策记，非葛洪所撰之玉策记也。徐坚初学记卷二十九狐第十三条引抱朴子玉策记曰：&ldquo;狐及狸狼，皆寿八百岁，满三百岁暂变为人形&rdquo;。正是抱朴子对俗篇引玉策记之语(参校敦煌残卷文字)。遐览篇已著录玉策记一卷，足徵葛洪曾见其书。而初学记始误以玉策记属抱朴子。严可均铁桥漫稿卷六云此记恐後人依讬之书。亦不确。余意并非後人有意假讬，实乃唐人徐坚辈误题耳。</p><p>　　○抱朴子内篇佚文</p><p>　　余手校抱朴子，因繙检群书所引见，往往有今本所无者。随见随录，省并选恢兀得百四十五事。辄依本书大例，以其言神仙黄白事者，为内篇佚文。其馀駮难通释，为外篇佚文。各一卷。长白继昌。(明案此录系严可均代辑，见铁桥漫稿卷六，参全晋文卷一百一十七)</p><p>　　葛仙翁为丹书符投江中，顺流而下。次投一符，逆流而上。次又投一符，不上不下，停住，而水中向二符皆还就之。旧写本北堂书钞一百三。</p><p>　　魏武帝以左慈为妖妄，欲杀之，使军人收之。慈故欲见而不去。欲拷之，而狱中有七慈，形状如一，不知何者为真。以白武帝。帝使人尽杀之。须臾，六慈尽化为札，而一慈径出，走赴羊群。旧写本北堂书钞一百四札篇，又御览六百六。魏武收左慈，慈走入市。吏传言慈一目眇，葛巾单衣。於是一市皆然也。御览七百四十。</p><p>　　城阳郤俭少时行猎，堕空冢中饥饿。见冢中先有大龟，数数回转，所向无常，张口吞气，或俛或仰。俭亦素闻龟能导引，乃试随龟所为，遂不复饥。百馀日，颇苦极。後人有偶窥冢中，见俭而出之。後竟能咽气断穀。魏王召御览作拘，又作弃。置土室中，闭试之，一年不食，颜色悦泽，气力自若。艺文类聚七十七，御览七百二十，又九百三十一。</p><p>　　吴世有姚光者，有火术。吴主躬临试之。积荻数千束，光坐其上，又以数千束荻累之。因猛风燔之，火尽，谓光当已化为烟烬。而光恬然端坐灰中，振衣而起，把一卷书，吴主取而视之，不能解也。艺文类聚八十、又八十二。御览八百七十一，又一千。</p><p>　　李南乘赤马行，道逢他人乘白马者，白马先鸣，赤马应之。南谓从者曰，彼白马言汝今当见一黄马左目盲者，是吾子，可令使驶，行相及也。从者不信。须臾行二里，果逢所乘黄马而左目盲。南之赤马先鸣，而盲马应之。问其子，疑作人。果向白马子也。艺文类聚九十三，御览八百九十七。</p><p>　　王业疏疑当作为字。荆州卒，白虎三头匍匐於荨鞠隆＞尚幢颈碧檬槌三十五，此据严氏覆校补。</p><p>　　案使者甘宗全晋文一百十七宗作崇。所奏西域事云，外国方士能神祝者，临渊禹步吹气，龙即浮出，其初出乃长十数丈。于是方士更一吹之，一吹则龙辄一缩。至长数寸，方士乃掇取著壶中。壶中或有四五龙，以少水养之，以疏物塞壶口。国常患旱灾。于是方士闻馀国有少雨屡旱处，辄赍龙往卖之，一龙直金数十斤。举国会敛以顾之直毕。乃发壶出一龙，著渊潭之中。因复禹步吹之，一吹一长，辄长数十丈，须臾而云雨四集矣。艺文类聚九十六，御览十一，七百三十六，九百二十九。天陵偃盖之松，大谷倒生之柏，皆为天齐其长，地等其久。艺文类聚八十八，此据严氏覆校补。</p><p>　　荠麦大蒜，仲夏而枯。艺文类聚八十二，御览九百八十。若士所食，必此草也。又海中有蛤蜊螺蚌之类，未加煮炙，凡人所不能啖，况君子与若士乎?艺文类聚九十七，御览九百四十二。</p><p>　　青云芝生於名山之阴，大青石间。青盖三重，上有云气覆之。味辛甘，以阴乾食之，令人寿千岁不老，能乘云通天见鬼神。艺文类聚九十八。案此以下十九条疑仙药篇佚文。</p><p>　　黄龙芝生於神山之中，状如黄龙。味辛甘，以四时采，阴乾治。日食一合，寿万年，令人光泽。同上。</p><p>　　金兰芝生於名山之阴，金石之间。上有水盖，茎出。疑作赤。入秋旬求之，饮其中水，寿千岁，耳目聪明。同上。</p><p>　　苍山岑石之中赤云芝，状如人竖，竖如连鼓。其色如泽，以夏采之。阴乾食之，令人乘云，能上天观见八极，通见神明，延寿万年。同上。</p><p>　　丹芝生於名山之阴，昆仑之山，大谷源泉，金石之中。同上。</p><p>　　火芝常以夏采之，叶上赤，下茎青。赤松子服之，常在西王母前，随风上下，往来东西。同上。</p><p>　　人芝生名山之阴，青盖白茎。治乾食，日半合，则使人寿，入水可久也。同上。</p><p>　　月精芝秋生山阳石上，茎青上赤。味辛苦，盛以铜物，十月食之，寿万岁。同上。</p><p>　　黑芝生於山之阴，大谷中，白盖赤茎。味甘，秋采之，阴乾。日食，令人身轻齿坚，与天地无极。同上。</p><p>　　火芝案上已有火芝，疑有一误。生於名山阳，其色黄泽，大如车盖。同上</p><p>　　金芝生於金石之中，青盖茎。味甘辛，以秋取，阴乾治食。令人身有光，寿万岁。同上。</p><p>　　万年芝令人不老，延寿九千。同上。</p><p>　　夜光芝出於名山之阴，大谷源泉中金石閒。上有浮云翔其上，有五色，有目如两日。同上。</p><p>　　白云芝生於名山之阴，白石上，有白云覆之，白盖二重。味辛甘，小苦。以秋采之，阴乾治食，日一合，不中风雷，令人色泽光也。同上。</p><p>　　云母芝生於名山之阴，青盖赤茎。味甘，以季秋竹刀采之，阴乾治食，使人身光，寿千岁，醮以牛脯。同上。</p><p>　　叶芝生於名山之阳，及出央山大谷源泉水中。赤盖白茎，上有两叶三实。同上。叶当作华。</p><p>　　鬼芝青盖长茎，阴乾屑之，日食五合，所见神明，令人长生。同上。</p><p>　　有自然之龙，有蛇蠋化成之龙。初学记三十、白孔六帖九十五、御览九百二十九。</p><p>　　田地既有自然之鱓，而有荇茎芩根土龙之属化为鱓。御览九百三十七，又一千引 『 艹琴 』 根化为藓，当即此。</p><p>　　龟蛇潜蛰则食气，夏恣口而甚瘦，冬穴蛰而大肥。初学记三十。案对俗篇云：龙蛇蛟螭狙猥鼍■，皆能竟冬不食。不食之时，乃肥於食时也。语意同而文全异。此当是佚文。</p><p>　　黄帝医经有虾蟆图，言月生始二日，虾蟆始生，人亦不可针灸其处。御览四。</p><p>　　历阳有彭祖仙室，请雨必得。御览十一。</p><p>　　左元放言，金华山可以合神丹，免五兵洪水之害。御览四十七。</p><p>　　昆仑及蓬莱，其上鸟兽饮玉井，皆长生不死也。御览二十。井下脱泉字。</p><p>　　上古无谥，始於周家耳。黄帝谥，盖後人追为之。谥取其法法当作治世时行迹而已，非黄帝群臣之作也。俗人通自不信仙，宁肯以仙谥黄帝乎?御览五百六十二。</p><p>　　吴景帝时，戍将於江陵又作广陵掘冢，取板治城。後发一大冢，内有重閤石扉，皆枢转开闭，四周徼道通事，当作车。且广高可乘马。又铸铜为人数十枚，又作十数头。长五尺，皆大冠衣，执剑列侍。灵坐皆刻铜人，背後石壁。言殿中将将下脱军字。或言侍郎，似王公冢也。破其棺。棺中有人，鬓毛班白鲜明，面体如生人。棺中有云母，厚尺许，白玉璧三十双以藉身又作尸。兵人举出死人以倚冢壁。一玉长一尺，形似冬瓜，从死人怀中出堕地。两耳及鼻孔中，皆有黄金，大如枣许。此等等当作则骨骸三字。有假物而不朽之效也。御览五百五十八，八百五，八百六，八百八，八百十，又八百十三。</p><p>　　专心凭师，依法行道，济身度世，利在永亨，事师尽敬，得道为期，承间候色也。不尽力明师道，有罪不可除也。学道得明师事之，害乱不得发也。御览六百五十九。</p><p>　　道林子有五种尸解符，今太玄阴生符，及是一病解者。御览六百六十四。</p><p>　　薛振，字季和，燕代人。周武王时，学道於锺山北河，经七试而不过者，由淫泆鄙滞败其试耳。御览六百六十六。郭文举，河内轵县人。入陆浑山学道，独能无情，意不生也。同上</p><p>　　范零子，少好仙道，如此积年。後遇司马季主。季主同入常山，积七年，入石室当有脱文瓮。季主出行，恳戒之曰，慎勿开。零子忽发视之。季主还，乃遣归。後复召至，使守一铜匮，又戒勿发。零子复发之。季主乃遣之，遂不得道。同上。石室下脱北东角有石五字。</p><p>　　冯良者，南阳人，少作县吏。年三十为尉佐史，迎督邮，自耻无志，乃毁车杀牛裂败衣。寻去从师，受诗传礼易，复学道术占候。游十五年，乃还。州郡礼辟不就。诏特举贤良高第。平道委此句有脱误，平当作半。还家。年六十七，弃世东度入山，在鹿迹洞中。同上安丘望之，字仲都，京兆长陵人也。修尚黄老。汉成帝从疑作重。或此下有脱文。其道德，常宗师之。愈自损退。成帝诣之，若值望之章醮，则待事毕然後往。老子章句有安丘之学。望之忽病笃，弟子公沙都与与当作舆。於庭树下，望之晓然病有痊。时冬月，鼻闻李香，开目则见双赤李著枯枝。望之仰手承李，自坠掌中。因食李，所苦尽除，身轻目明，遂去，莫知何在也。同上</p><p>　　家有三皇图，必先斋戒百日，乃君至此句疑有脱误。君至当作召致。天地五岳社稷之神，后圣君命清虚小有真人，撰集上仙真箓，总名为上清一本作真正法，以慴万邪。百年再授于人，须斋戒方得。御览六百六十七。案此条斋戒方得下复引三元品经灵宝赤书太素玉箓经云云，疑非抱朴子文，未敢录之。李阿者，行道逢奔车，阿两脚中车，脚即折。弟子古强一作古弼，误。神仙传作古强，祛惑篇亦有其人。见之惊怖。阿须臾取断脚相续如故也。御览七百三十六。案此条疑是道意篇佚文。</p><p>　　葛仙公每饮酒醉，常入门前陂中，竟日乃出。会从吴主到荆州，还大风，仙公船没。吴主谓其已死。须臾从水上来，衣履不湿，而有酒色，云昨为伍子胥召，设酒不能便归，以淹留也。御览八百四十五。案首三语与释滞篇异，非即彼文也。神仙传载船没事，亦与此文异。</p><p>　　轸星逐鬼，张星拘魂，东井还魂也。御览八百八十六。</p><p>　　伍被记八公造淮南王安，初为老公，不见通。须臾皆成少年。御览八百八十八。</p><p>　　韩子治以地黄甘草，哺五十岁老马，以生三驹，又百三十岁乃死。御览八百九十七。</p><p>　　南方水牛，无冬夏常卧水中。御览八百九十九。</p><p>　　以鹳血涂金丹一丸，内衣中，以指物，随口变化。御览九百二十五。</p><p>　　胡麻好者，一夕蒸之，如炊。须曝乾复蒸，细筛，白蜜和丸，如鸡子大，日二枚。一年，颜色美，身体滑;二年，白发黑;三年，齿落更生;四年，入水不濡;五年，入火不燋;六年，走及奔马。或蜜水和作饼如糖状，炙食一饼。御览九百八十九。</p><p>　　中经曰：钩吻狼毒，太阴之精气，主杀，故入口令人死。御览九百九十。</p>"}