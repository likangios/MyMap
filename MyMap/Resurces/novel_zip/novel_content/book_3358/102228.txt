{"id":"102228","title":"第三十三章","content":"<p>　　务正卷第十</p><p>　　10.1 抱朴子曰：南溟引朝宗以成不测之深， 玄圃崇本石以致极天之峻. 大夏凌霄， 赖群橑之积;轮曲辕直， 无可阙之物. 故元凯之佐登， 而格天之化洽;折冲之才周， 则逐鹿之奸寝. 舜禹所以有天下而不与， 卫灵所以虽骄恣而不危也.</p><p>　　10.2 众力并， 则万钧不足举也;群智用， 则庶绩不足康也. 故繁足者死而不弊， 多士者乱而不亡. 然剑戟不长於缝缉， 锥钻不可以击断， 牛马不能吠守， 鸡犬不任驾乘. 役其所长， 则事无废功;避其所短， 则世无弃材矣.</p>"}