{"id":"102017","title":"卷二十四 ","content":"<p>　　○祖孙自父而上之皆曰祖，《书&middot;微子》之命曰：&ldquo;乃祖成汤&rdquo;是也。自子而下之皆曰孙，《诗&middot;分唬&ldquo;後稷之孙，实维太王&rdquo;;又曰：&ldquo;周公之孙，庄公之子&rdquo;是也。</p><p>　　○高祖汉儒以曾祖之父为高祖。考之于传，高祖者，远祖之名尔。《左传&middot;昭公十七年》：&ldquo;郯子来朝，曰：&lsquo;我高祖少挚之立也。&rsquo;&rdquo;则以始祖为高祖。《书&middot;盘庚》：&ldquo;肆上帝将复我高祖之德，乱越我家。&rdquo;《康王之浩》：&ldquo;张皇六师，无坏我高祖寡命。&rdquo;则以受命之君为高祖。《左传&middot;昭公十五年》：&ldquo;王谓籍谈曰：&lsquo;昔而高祖孙伯，司晋之典籍。&rdquo;则谓其九世为高祖。</p><p>　　○艺祖《书》：&ldquo;归格于艺祖。&rdquo;长。注以艺祖为文祖，不详其义。人知宋人称太祖为艺祖，不知前代亦皆称其太祖为艺祖。唐玄宗开元十一年，幸并州，作《起义堂颂》曰：东西南北，无思不服;山川鬼神，亦莫不宁，实惟艺祖储福之所致。&rdquo;十三年，封泰山。其序曰：&ldquo;惟我艺祖文考精爽在天。&rdquo;此谓唐高祖。张说作《享太庙乐章》曰：&ldquo;肃肃艺祖，滔滔浚源。有雄武剑，作镇金门。玄王贻绪，後稷谋孙。&rdquo;此谓高祖之高祖讳熙，追尊宣皇帝者也。後汉高祖乾元年，改元制祠：&ldquo;昔我艺祖神宗开基抚运，以武功平祸乱，以文德致升平。&rdquo;此谓前汉高祖。金世宗大定二十五年，《封混同江神册文》曰：&ldquo;仰艺祖之开基，佳江神之效灵。&rdquo;此谓金太祖。然则是历代大祖之通称也。</p><p>　　唐武宗会昌三年，讨刘稹制曰：&ldquo;顷者烈祖在藩，先天启圣。&rdquo;是以玄宗为烈祖。宋王旦《封祀坛序》：&ldquo;烈祖造新邦，臻大定，经制而未逞;神宗求至理，致升平，业成而中罢。&rdquo;是以太祖为烈祖，太宗为神宗，亦古人之通称也。《左传&middot;哀二年》：&ldquo;卫太子祷曰：&lsquo;曾孙蒯敢昭告皇祖文王、烈祖康叔、文祖襄公。&rsquo;&rdquo;《书&middot;文侯之命》：&ldquo;汝克昭乃显祖、烈祖。&rdquo;显祖皆谓其始封之君，此古人之通称。</p><p>　　○冲帝幼主谓之冲帝。《水经注》：&ldquo;汉冲帝诏曰：&lsquo;翟义作乱于东，霍鸿负倚芒竹。&rsquo;&rdquo;以孺子婴为冲帝。</p><p>　　○考古人曰父、曰考，一也。《易》曰&ldquo;干父之蛊，有子，考无咎。&rdquo;《书&middot;大诰》：&ldquo;若兄考，乃有友伐厥子，民养其劝，弗救。&rdquo;《康诰》：&ldquo;子弗祗服厥父事，大伤厥考心。&rdquo;《酒诰》：&ldquo;厥心臧，聪听祖考之彝训。&rdquo;尹伯奇《履霜操》曰：&ldquo;考不明其心兮听谗言。&rdquo;自《曲礼》定为生曰父，死曰考之称，而为人子者当有所讳矣。</p><p>　　○伯父叔父古人于父之昆弟必称伯父、叔父，未有但呼伯、叔者。若不言父，而但曰伯、叔，则是字之而已。《诗》所谓&ldquo;叔兮伯兮&rdquo;，&ldquo;伯兮ベ&rdquo;，&ldquo;叔于田&rdquo;之类，皆字也。</p><p>　　今之天子称亲王为叔祖、曾叔祖，甚非古义。《礼》：&ldquo;天子称同姓诸侯曰伯父、叔父，称其先君亦曰伯父、叔父。&rdquo;《左传&middot;昭九年》：&ldquo;景王使詹桓伯辞于晋曰：&lsquo;伯父惠公。&rsquo;&rdquo;《十五年》：&ldquo;景王谓籍谈曰：&lsquo;叔父唐叔。&rsquo;&rdquo;称其先君为伯父、叔父之证也。故《礼》有诸父，无诸祖。</p><p>　　○族兄弟《书》：&ldquo;克明俊德，以亲九族。&rdquo;郑康成谓：&ldquo;九族者，据己上至高祖，下及玄孙之亲。&rdquo;《左传&middot;襄公十二年》：&ldquo;凡诸侯之丧，同宗临于祖庙，同族于祢庙。&rdquo;注：&ldquo;同族谓高祖以下是也。&rdquo;故晋叔向言χ谑蛔濉＜忠辍缎率椤罚&ldquo;人有六亲。六亲始曰父;父有二子，二子为昆弟;昆弟又有子，子从父而昆弟，故为从父昆弟;从父昆弟又有子，子从祖而昆弟，故为从祖昆弟;从祖昆弟又有子，子从曾祖而昆弟，故为曾祖昆弟;曾祖昆弟又有子，子为族兄弟。备于六，此之谓六亲。&rdquo;是同高祖之兄弟即为族，族非疏远之称。《颜氏家训》：&ldquo;凡宗亲世数，有从父，有从祖，有族祖。江南风俗，自兹以往皆云族人。河北虽二三十世犹呼为从伯、从叔。梁武帝尝问一中土人曰：&lsquo;卿北人，何故不知有族?&rsquo;答云：&lsquo;骨肉易疏，不忍言族耳。&rsquo;&rdquo;当时虽为敏对，于理未通。○亲戚《史记&middot;宋世家》：&ldquo;箕子者，纣亲戚也。&rdquo;《路史》谓：&ldquo;但言亲戚，非诸父昆弟之称。&rdquo;非也。古人称其父于兄弟亦曰亲戚。《韩诗外传》：&ldquo;曾子曰：&lsquo;亲戚既没，虽欲孝，谁为孝?&rsquo;&rdquo;此谓其父母。《左传&middot;僖公二十四年》：&ldquo;封建亲戚，以善屏周。&rdquo;此谓其子弟。《昭公二十年》：&ldquo;棠君尚谓其弟员曰：&lsquo;亲戚为戮，不可以莫之报也。&rsquo;&rdquo;《三国志》：&ldquo;张昭谓孙权曰：&lsquo;况今奸宄兢逐，豺狼满道，乃欲哀亲戚，顾礼制。&rsquo;&rdquo;此谓其父兄。</p><p>　　○哥唐时人称父为哥。《旧唐书&middot;王琚传》：&ldquo;玄宗泣曰：&lsquo;四哥仁孝，同气惟有太平。&rsquo;睿宗行四故也。玄宗子《棣王剡传》：&ldquo;惟三哥辨其罪。&rdquo;玄宗行三故也。有父之亲，有君之尊，而称之为四哥、三哥，亦可谓名之不正也已。玄宗《与宁王宪书》称大哥，则唐时宫中称父、称兄皆曰哥。</p><p>　　○妻子今人谓妻为妻子，此不典之言，然亦有所自。《韩非子》：&ldquo;郑县人卜子使其妻为裤。其妻问曰：&lsquo;今裤何如?&rsquo;夫曰：&lsquo;象吾故。&rsquo;妻子因毁新令如故裤。&rdquo;杜子美诗：&ldquo;结发为妻子，席不暖君床。&rdquo;</p><p>　　○称某经传称某有三义。《书&middot;金滕》：&ldquo;惟尔元孙某。&rdquo;史文讳其君，不敢名也。《春秋&middot;宣公六年，公羊传》：&ldquo;于是使勇士某者往杀之。&rdquo;传：&ldquo;失其名也。&rdquo;《礼记&middot;礼》：&ldquo;内事曰孝王某，外事曰嗣王某。&rdquo;《仪礼&middot;士冠礼》：&ldquo;某有&ldquo;子某。&rdquo;《论语》：&ldquo;某在斯，某在斯。&rdquo;通言之也。</p><p>　　周人以讳事神。《牧誓》之言&ldquo;今予发&rdquo;。《武成》之言&ldquo;周王发&rdquo;，生则不讳也;《金滕》之言&ldquo;惟尔元孙某&rdquo;，追录于武王既崩之後，则讳之矣。故《礼》：&ldquo;卒哭乃讳。&rdquo;</p><p>　　○互辞《易》：&ldquo;斡父之蛊，有子，考无咎。&rdquo;言&ldquo;父&rdquo;又言&ldquo;考&rdquo;。《书》：&ldquo;予恐来世以台为口实。&rdquo;言&ldquo;予&rdquo;又言&ldquo;台&rdquo;。&ldquo;汝猷黜乃心。&rdquo;言&ldquo;汝&rdquo;又言&ldquo;乃&rdquo;。&ldquo;予念我先神後之劳尔先。&rdquo;言&ldquo;予&rdquo;又言&ldquo;我&rdquo;。&ldquo;越予冲人，不印自恤。&rdquo;言&ldquo;予&rdquo;又言&ldquo;&rdquo;。《诗》：&ldquo;岂不尔受，既其女迁。&rdquo;言&ldquo;尔&rdquo;又言&ldquo;女&rdquo;。《论语》：&ldquo;吾不欲人之加诸我也。&rdquo;《孟子》：&ldquo;我善养吾浩然之气。&rdquo;言&ldquo;我&rdquo;又言&ldquo;吾&rdquo;。《左传》：&ldquo;尔用而先人之治命。&rdquo;言&ldquo;尔&rdquo;又言&ldquo;而&rdquo;。&ldquo;女畏而宗室。&rdquo;言&ldquo;女&rdquo;又言&ldquo;而&rdquo;。《史记&middot;张仪传》：&ldquo;若善守汝国，我顾且盗而城。&rdquo;言&ldquo;若&rdquo;言&ldquo;汝&rdquo;又言&ldquo;而&rdquo;。《诗》：&ldquo;王于出征，以佐天子。&rdquo;言&ldquo;王&rdquo;又言&ldquo;天子&rdquo;。&ldquo;乃命鲁公，俾侯于东。&rdquo;言&ldquo;公&rdquo;又言&ldquo;侯&rdquo;。《梁传》：&ldquo;言君之不取，为公也，&rdquo;言&ldquo;君&rdquo;又言：&ldquo;公&rdquo;。《左传》：&ldquo;以其子更公女，而嫁公子。&rdquo;言&ldquo;公女&rdquo;又言&ldquo;公子&rdquo;。《史记&middot;齐世家》：&ldquo;子我盟诸田于陈宗。&rdquo;言&ldquo;田&rdquo;又言&ldquo;陈&rdquo;。皆互辞也。</p><p>　　○豫名《诗》：&ldquo;鸟乃去矣，後稷呱矣。&rdquo;子初生而已名之为後稷也。&ldquo;为韩窦嘭&rdquo;女在室而已名之为韩窦病＝砸蚱湟烊罩ッ嗔傥闹坏貌蝗灰病鹬匮怨啪嘤兄匮灾摺！妒椤罚&ldquo;自朝至于日中昃，不遑暇食。&rdquo;&ldquo;遑&rdquo;即&ldquo;暇&rdquo;也。《诗》：&ldquo;无己太康&rdquo;。&ldquo;已&rdquo;即&ldquo;太&rdquo;也。&ldquo;既安且宁&rdquo;。&ldquo;安&rdquo;即&ldquo;宁&rdquo;也。&ldquo;既庶且多。&rdquo;&ldquo;庶&rdquo;即&ldquo;多&rdquo;也。《左传》：&ldquo;一薰一获，十年尚犹有臭。&rdquo;&ldquo;尚&rdquo;即&ldquo;犹&rdquo;也。&ldquo;周其有【A18F】王，亦克能修其职。&rdquo;&ldquo;克&rdquo;即&ldquo;能&rdquo;也。《礼记》：&ldquo;人喜则斯陶。&rdquo;&ldquo;则&rdquo;即&ldquo;斯&rdquo;也。</p><p>　　○後《白虎通》曰：&ldquo;天子之配，商之前皆称妃，周始立後。&rdquo;今考帝喾四妃，帝舜三妃，以至周初太姜、太任、太姒、邑姜，皆无後名。而《诗》、《书》所云後，皆君也。《春秋&middot;桓八年》：&ldquo;祭公来，遂逆王後于纪。&rdquo;《襄十五年》：&ldquo;刘夏逆王後于齐。&rdquo;于是始称後。《曲礼》：&ldquo;天子有後，有夫人，有世妇，有嫔，有妻，有妾。&rdquo;又云：&ldquo;天子之妃曰後。&rdquo;而宣王晏起，姜後脱簪，见于《列女之传》。此周人立後之据。惟《左传&middot;哀元年》：&ldquo;後缗方娠。&rdquo;是夏时事，疑此後人追称之辞。自《春秋》以下之文，则有以君为後者，有以妃为後者，杂然于书传矣。</p><p>　　人君之号，唐虞曰帝，夏曰後，商曰王。然帝王，天子所专，後则诸侯皆得称之。故《书》言&ldquo;肆觐东後&rdquo;，&ldquo;群後四朝&rdquo;，&ldquo;禹乃会群後，誓于师&rdquo;。《伊训》之祠先王，&ldquo;侯甸群後咸在。&rdquo;周王大告武成，亦曰：&ldquo;呜呼群後。&rdquo;而後夔、後羿、伯明後寒之称，皆见于传。《胤征》之篇亦称胤後。康王作《毕命》曰：&ldquo;三後协心，同底于道。&rdquo;穆王作《吕刑》曰：&ldquo;乃命三後，恤功于民。&rdquo;然则禹之降帝而称後，是禹之谦，禹之不矜也。</p><p>　　诸侯谓之群後，故天子独称元後。</p><p>　　汉时郡守之于吏民，亦有君臣之分，故有称府主为後者。汉《武都大守李翕西狭颂》云：&ldquo;赫赫明後，柔嘉维则。&rdquo;《桂阳太守周憬铭》云：&ldquo;懿贤後兮发圣英。&rdquo;晋应詹为南平太守，百姓歌之曰：&ldquo;侥幸之运，赖兹应後。&rdquo;《兰亭宴集》有郡功曹魏滂诗云：&ldquo;明後欣时丰，驾言映清澜。&rdquo;</p><p>　　○王三王之名，自後人追称之;而禹之为王，未尝见于书也。《甘誓》：&ldquo;王曰：&lsquo;嗟!六事之人，予誓告汝。&rsquo;&rdquo;《胤征》：&ldquo;胤後承王命徂征。&rdquo;而《夏小正》言：&ldquo;十有一月，王狩。&rdquo;夏之王见于书者始此，然无称禹为王者。经传之文，凡言夏必曰夏後氏。</p><p>　　周人之追王止于太王，而组绀已上至後稷则谓之先公，《诗》：&ldquo;礻龠祠尝，于公先王&rdquo;是也。通言之则亦可称之为王。《书&middot;武成》：&ldquo;惟先王建邦启土。&rdquo;《周语》：&ldquo;太子晋谏灵王：&lsquo;自後稷之始基靖民，十五王而文始平之，十八王而康克安之。&rsquo;&rdquo;是也。</p><p>　　王而尊之曰帝，黄歇《上秦昭王书》：&ldquo;先帝文王、武王、王之身三世，不忘接地于齐，以绝从亲之要&rdquo;是也。王而等之曰诸侯，汉王告诸侯曰：&ldquo;愿从诸侯王击楚之杀义帝者&rdquo;是也。</p><p>　　○君古时有人臣而隆其称曰君者，周公若曰&ldquo;君&rdquo;是也，篇中言君者四，但言君者六。而成王之书王若曰&ldquo;君&rdquo;，陈穆王之书王若曰&ldquo;呜呼!君牙&rdquo;，皆此例也，犹汉时人主称丞相为君侯也。《礼记&middot;坊记》云：&ldquo;大夫不称君，恐民之惑也。&rdquo;故《春秋》传中称君者，皆国君。然亦有卿大夫而称为君者，《庄十一年》：&ldquo;楚门廉语屈暇曰：&lsquo;君次于郊郢，以御四邑。&rsquo;&rdquo;《襄二十五年》：&ldquo;郑子产对晋士庄伯曰：&lsquo;成公播荡，又我之自入，君所知也。&rsquo;&rdquo;至家臣则直谓其主曰君。《昭十四年》：&ldquo;司徒老祁虑癸谓南蒯曰：&lsquo;群臣不忘其君。&rsquo;&rdquo;《二十八年》：&ldquo;晋祁盈之臣曰：&lsquo;使吾君闻胜与臧之死也以为快。&rsquo;&rdquo;《哀十四年》：&ldquo;宋司马命其徒攻桓氏，其父兄故臣曰&lsquo;不可&rsquo;，其新臣曰&lsquo;从吾君之命&rsquo;&rdquo;是也。《仪礼&middot;丧服》篇：&ldquo;公士大夫之众臣为其君布带绳屦。&rdquo;传曰：&ldquo;君谓有地者也。&rdquo;郑氏曰：&ldquo;天子诸侯及卿大夫有地者皆曰君。&rdquo;《丧大记》：&ldquo;大夫君。&rdquo;孔氏曰：&ldquo;大夫之臣称大夫为君。&rdquo;《周礼&middot;调人》注：&ldquo;主，大夫君也。&rdquo;此则上下之通称，不始于後代矣。</p><p>　　人臣称君，自三代以前有之。《孟子》：&ldquo;象曰：漠盖都君。&rdquo;</p><p>　　《汉书&middot;高帝纪》：&ldquo;爵或人君，上所尊礼。&rdquo;师古曰：&ldquo;爵高有国邑者，则自君其人，故曰人君也。上谓天子。&rdquo;</p><p>　　汉时曹掾皆称其府主为君。至苍头亦得称其主人为君，《後汉书&middot;李善传》：&ldquo;君夫人，善在此&rdquo;是也。女亦得称其父为君，《汉书&middot;王章传》：&ldquo;我君素刚，先死者必我君&rdquo;是也。妇亦得称其舅为君，《尔雅》：&ldquo;姑舅在则曰君舅、君姑，没则曰先舅、先姑。&rdquo;《淮南子》：&ldquo;君公知其盗也，逐而去之。&rdquo;《列女传》：&ldquo;我无樊、卫二姬之行，故君以责我&rdquo;是也。</p><p>　　《丧服》：&ldquo;妾为君。&rdquo;郑氏注曰：&ldquo;妾谓夫为君者，不得体之加尊之也，虽士亦然。&rdquo;</p><p>　　○主春秋时称卿大夫曰主。故齐侯唁昭公，称主君。子家子曰：&ldquo;齐卑君矣。&rdquo;而南唐降号江南国主，亦以奉中国正朔，自贬其号。若刘玄德帝蜀，谥昭烈，葬惠陵。初无贬绌，末帝降魏，封为安乐公，自可即以本封为号。陈寿作《三国志》，创立先主，後主之名，常璩《蜀志》因之。以晋承魏统，义无两帝。今千载之後，而犹沿此称，殊为不当。况改汉为蜀，亦出寿笔。当时魏已篡汉，改称昭烈为蜀，使不得附汉统。异代文人不察史家阿枉之故，若杜甫诗中便称蜀主，殊非知人论世之学也。昔刘知几论《後汉书&middot;刘元列传》：以为东观秉笔，容或谄于当时，後来所修理宜刊革。今之君子既非曹氏、司马氏之臣，不当称昭烈为先主矣。诸葛孔明书中亦多有称先主者。本当是先帝，传之中原，改为先主耳。主者次于君之号。苏林解《汉书》&ldquo;公主&rdquo;云：&ldquo;妇人称主，&rdquo;引《晋语》：&ldquo;主孟啖我&rdquo;。</p><p>　　○陛下贾谊《新书》：&ldquo;天子卑号称陛下。&rdquo;蔡邕《独断》：&ldquo;陛，阶也，所由升堂也。天子必有近臣，执兵陈于陛侧，以戒不虞。谓之陛下者，群臣与天子言，不敢指斥天于，故呼在陛下者而告之，因卑达尊之义也。&rdquo;上书亦如之。乃群臣士庶相与言曰殿下、阁下、执事之属，皆此类也。据此，则陛下犹言执事，後人相沿，遂以为至尊之称。</p><p>　　○足下今人但见《史记》秦阎乐数二世称&ldquo;足下&rdquo;，遂以为相轻之辞，不知乃战国时人主之称也。如苏代遗燕昭王书，乐毅报燕惠王书，苏厉与赵惠文王书，皆称&ldquo;足下&rdquo;。又如苏秦谓燕易王，范睢见秦昭王，苏代谓齐王，齐人谓齐王、孟尝君舍人谓卫君，张丐谓鲁君，赵郝对赵孝成王，郦生说沛公，张良献项王，亦皆称&ldquo;足下&rdquo;。《汉书&middot;文帝纪》：&ldquo;丞相臣平、太尉臣勃、大将军臣武、御史大夫臣苍、宗正臣郢、朱虚侯臣章、东牟候臣兴、居典客臣揭，再拜言大王足下。&rdquo;</p><p>　　《宋书&middot;西南夷传》载诸国表文，诃罗陀国称&ldquo;圣王足下&rdquo;，义称&ldquo;天子足下&rdquo;，阿罗单国称&ldquo;大吉天子足下&rdquo;，阎婆婆达国称&ldquo;宋国大王大吉天子足下&rdquo;，天竺迦毗黎国称&ldquo;大王足下&rdquo;。《梁书&middot;诸夷传》表文，盘盘国称&ldquo;常胜天子足下&rdquo;，干利国称&ldquo;天子足下&rdquo;，狼修牙国称&ldquo;大吉天子足下&rdquo;，婆利国称&ldquo;圣王足下&rdquo;。</p><p>　　○阁下赵《因话录》曰：&ldquo;古者三公开阁，郡守比古人之侯伯，亦有阁，故世俗书题有&lsquo;阁下&rsquo;之称。前辈呼刺史太守亦曰&lsquo;节下&rsquo;，与宰相人僚书往往称&lsquo;执事&rsquo;，言阁下之执事人耳。刘子玄为史官，《与监修宰相书》称&lsquo;足下&rsquo;，韩文公《与使主张仆射书》称&lsquo;执事&rsquo;，即其例也。若记室本系王侯宾佐之称，他人亦非所宜。执事则指其左右之人，尊卑皆可通称。侍者则士庶可用之。近日官至使府、御史及畿令，悉呼阁下。至于初命宾佐，犹呼记室，今则一例阁下，上下无别。其执事才施于举人，侍者止行于释子而已。今之布衣相呼尽曰阁下，虽出于浮薄相戏，亦是名分天壤矣。&rdquo;</p><p>　　谢在杭《五杂俎》言：&ldquo;阁，夹室也，以板为之。《礼记&middot;内则》：&lsquo;天子之阁，左达五，右达五。&rsquo;盖古人置此以度饮食之所，即今房中之板阁，而後乃广之为楼观之通名，如石渠、天禄、麒麟之类。或以藏书，或以绘像，或以为登眺游览之所。阁者，门旁小户也。因设馆于其旁，即谓之阁。&rdquo;《汉书&middot;公孙宏传》：&ldquo;开东阁以迎贤人。&rdquo;师古曰：&ldquo;阁者，小门也。东向开之。避当庭门而引宾客，以别于椽吏官属。&rdquo;如今官署角门旁有延宾馆是也。故《萧望之传》言：&ldquo;自引出阁。&rdquo;而《隽不疑传》：&ldquo;暴胜之为直指使者，不疑至门，胜之开阁延请。&rdquo;是凡官府皆有阁，不独三公也。《韩延寿传》：&ldquo;行县至高陵，入卧传舍，闭阁思过。&rdquo;如今之闭角门，不听官属人也。《朱博传》：&ldquo;召见功曹，闭阁数责。&rdquo;此又是闭角门不听出也。东晋太极殿有东西阁。唐制仿之，以宣政为前殿，紫宸为便殿。前殿谓之正衙。天子不御前殿而御紫宸，乃自正衙唤仗由阁门而入，百官候朝于衙者，因随以入见，谓之入阁，盖中门不启而开角门也。《尔雅》：&ldquo;小闺谓之阁。&rdquo;而室中之门亦或用此为称。是则二字之义本自不同。《汉旧仪》曰：&ldquo;丞相听事门曰黄阁，不敢洞开朱门，以别于人主，故以黄涂之，谓之黄阁。&rdquo;今代以文渊阁藏书，而大学士主之，故谓之阁老，盖亦论经石渠、校书天禄之遗意尔。然西京但有阁，而未以为官曹之称。至後汉始谓之台、阁。《古诗为焦仲卿作》云：&ldquo;汝是大家子，仕宦于台阁。&rdquo;陈寿《三国志》评曰：&ldquo;魏世事统台阁，重内轻外，故八座尚书即古六卿之任也。&rdquo;裴松之《三国志注》引《魏略》曰：&ldquo;薛夏为秘书丞，尝以公事移兰台。兰台自以台也，而秘书署耳，谓夏为不得移。推使当有坐者，夏报之曰：&ldquo;兰台为外台，秘书为内阁，台阁一也，何不相移之有?&rsquo;兰台屈，无以折。自是之後，遂以为常。&rdquo;《唐书&middot;职官志》：&ldquo;光宅元年九月，改门下省为鸾台，中书省为凤阁。&rdquo;然则今之内阁实本于此，而非取三公黄阁之义。其言入阁办事，谓入此内阁尔，而与唐之随仗入阁不相蒙也。阁下之称犹云台下，古今异名，亦何妨乎。</p><p>　　○相《管子》曰：&ldquo;黄帝得六相。&rdquo;《宋书&middot;百官志》曰，&ldquo;殷汤以伊尹为右相，仲虺为左相。&rdquo;然其名不见于经，惟《书&middot;说命》有&ldquo;爱立作相&rdquo;之文。而《左传&middot;定公元年》薛宰言：&ldquo;仲虺居薛，以为汤左相。&rdquo;《礼记&middot;月令》：&ldquo;命相布德和令。&rdquo;注：&ldquo;相谓三公相王之事也。&rdquo;正义曰：&ldquo;案《公羊&middot;隐五年》传曰：&ldquo;三公者何?天子之相也。自陕而东者周公主之，自陕而西者召公主之，一相处乎内，是三公相王之事也。&rdquo;至六国时，一人知事者特谓之相，故《史记》称穰侯范雎、蔡泽皆为秦相，後又为丞相也。杜氏《通典》曰：&ldquo;黄帝六相，尧十六相，为之辅相，不必名官。&rdquo;是则三代之时言相者皆非官名，如《孟子》言：舜相尧，禹相舜，益相禹，伊尹相汤，周公相武王，《礼记，明堂位》：&ldquo;周公相武王&rdquo;之类耳。《左传&middot;桓公二年》：&ldquo;太宰督遂相宋公。&rdquo;《庄公九年》：&ldquo;鲍叔言于齐侯曰：&lsquo;管夷吾治于高，使相可也。&rsquo;&rdquo;《昭公元年》：&ldquo;祁午谓赵文子曰：&lsquo;子相晋国。&rsquo;&rdquo;按当时官名皆不谓之相。是相矣。《哀公十七年》：&ldquo;右领差车与左史老皆相令尹、司马，以伐陈。&rdquo;又是相二官，而非相楚王。惟《襄公二十五年》：&ldquo;崔杼立景公而相之，庆封为左相。&rdquo;则似真以相名官者。《定公十年》：&ldquo;公会齐侯于夹谷，孔丘相。&rdquo;杜氏解曰：&ldquo;相，会仪也。如&lsquo;愿为小相焉&rsquo;之相。&rdquo;《史记&middot;孔子世家》乃云：&ldquo;孔子为大司寇，摄相事。&rdquo;是误以&ldquo;傧相&rdquo;之相为&ldquo;相国&rdquo;之相。不知鲁无相名，有司寇而无大司寇也。○将军《春秋传》：&ldquo;晋献公作二军，公将上军，太子申生将下军。&rdquo;是已有将军之文，而未以为名也。至昭公二十八年，阎没女宽对魏献子曰：&ldquo;岂将军食之而有不足。&rdquo;正义曰：&ldquo;此以魏子将中军，故谓之将军。&rdquo;及六国以来，遂以将军为官名，盖其元起于此。《公羊传》：&ldquo;将军子重谏曰。&rdquo;《梁传》：&ldquo;使狐夜姑为将军。&rdquo;《孟子》：&ldquo;鲁欲使慎子为将军。&rdquo;《墨子》：&ldquo;昔者晋有六将军，而智伯莫为强焉。&rdquo;《庄子》：&ldquo;今将军兼此三者。&rdquo;《淮南子》：&ldquo;赵文子问于叔向曰：&lsquo;晋六将军，其孰先亡?&rsquo;&rdquo;&ldquo;张武为智伯谋曰：&lsquo;晋六将军。&rsquo;&rdquo;又曰：&ldquo;鲁君召子贡，授之将军之印。&rdquo;而《国语》亦曰：&ldquo;郑人以詹伯为将军。&rdquo;又曰：&ldquo;吴王夫差黄池之会，十行一嬖大夫，十旌一将军。&rdquo;《礼记&middot;檀弓》：&ldquo;卫将军文子之丧。&rdquo;《史记&middot;司马穰直传》：&ldquo;景公以为将军。&rdquo;《封禅书》：&ldquo;杜主者，故周之右将军。&rdquo;《越世家》：&ldquo;范蠡称上将军。&rdquo;《魏世家》：&ldquo;令太子申为上将军。&rdquo;《战国策》：&ldquo;梁王虚上位，以故相为上将军。&rdquo;《汉书&middot;百官表》曰：&ldquo;前後左右将军，皆周末官。&rdquo;《通典》曰：&ldquo;自战国置大将军，楚怀王与秦战，秦败楚，虏其大将军屈丐。至汉则定以为官名矣。&rdquo;○相公前代拜相者必封公，故称之曰相公，若封王则称相王。自洪武中革去丞相之号，则有公而无相矣。即初年之制，亦不尽沿唐宋，有相而不公者胡惟庸是也，有公而不相者常遇春之伦是也，封公拜相惟李善长、徐达，三百年来有此二相公耳。魏王粲《从军行》：&ldquo;相公征关右，赫怒震天威。&rdquo;《羽猎赋》：&ldquo;相公乃乘轻轩，驾四骆。&rdquo;相公二字似始见此。</p><p>　　○司业国子司业，以为生徒所执之业，非也。唐归崇敬授国子司业，上言：&ldquo;司业义在《礼记》&lsquo;乐正司业&rsquo;。正，长也。言乐官之长，司主此业。《尔雅》云：&lsquo;大版谓之业。&rsquo;按《诗&middot;周颂》：&lsquo;设业设虚，崇牙树羽。&rsquo;则业是悬钟磐之и虚也。今太学既不教乐，于义无取，请改国子监为辟雍，祭酒为太师氏，司业一为左师，一为右师。&rdquo;诏下尚书集百僚定议以闻。议者重难改作，其事不行。按《灵台》之诗曰：&ldquo;虚业维枞。&rdquo;即此&ldquo;业&rdquo;字。传曰：&ldquo;业，大版也。所以饰为悬也。捷业如锯齿，或白画之。&rdquo;《尔雅》：&ldquo;大版谓之业。&rdquo;《左氏&middot;昭九年》传：&ldquo;辰在子卯谓之疾日，君彻宴乐，学人舍业。&rdquo;《礼记&middot;檀弓》：&ldquo;大功废业。&rdquo;并谓此也。悬者，常防其坠。故借为敬谨之义，《书》之&ldquo;兢兢业业&rdquo;，《诗》之&ldquo;赫赫业业&rdquo;、&ldquo;有震且业&rdquo;是也。凡人所执之事亦当敬谨，故借为事业之义。《易》传之&ldquo;进德修业&rdquo;，&ldquo;可大则贤人之业&rdquo;，&ldquo;盛德大业&rdquo;;《礼记》之&ldquo;敬业乐群&rdquo;是也。然三代《诗》、《书》之文并无此义，而&ldquo;业广惟勤&rdquo;一语，乃出于梅赜所上之古文《尚书》。</p><p>　　梁刘勰《文心雕龙》谓：《沦语》以前，经无&ldquo;论&rdquo;字，《六韬三论》後人追题，今《周官篇》有&ldquo;论道经邦&rdquo;之语，盖梅赜古文之书，其时未行。然即此二字，亦足以蔡时世言语之不同矣。</p><p>　　○翰林《唐书&middot;职官志》曰：&ldquo;翰林学士之职，本以文学言语备顾问，出入侍从，因得参谋议，纳谏争。而翰林院者，待诏之所也。&rdquo;唐制，乘舆所在，必有文辞经学之士，下至卜医伎术之流，皆直于别院，以备燕见，而文书诏令则中书舍人掌之。太宗时，名儒学士时时任以草制，然犹未有名号。乾封以後，始号北门学士。玄宗之代，张说、陆坚，张九龄、徐安贞、张等召入禁中，谓之翰林待诏，掌中外表疏批答应和文章。继以诏敕文告悉由中书，每多窒滞，始选朝官有辞艺学识者人翰林供奉，然亦未定名制。开元二十六年，始改翰林供奉为学士，别置学士院，专掌内命。至德以後，天下用兵，军国多务，深谋密诏皆从中出，置学士六人，内择年深德重者一人为承旨，以独当密命故也。德宗好文，尤难其选。&ldquo;贞元以後，为学士承旨者多至宰相;而其官不见于《唐六典》，盖书成于张九龄，其时尚未置也。</p><p>　　《旧书》言翰林院有合练，僧道、卜祝、术艺、书奕，各别院以廪之。陆贽与吴通玄有隙，乃言承平时工艺书画之徒，待诏翰林，比无学士，请罢其官。其见于史者：天宝初嵩山道士吴筠，乾元中占星韩颖、刘ピ，贞元末奕棋王叔文，侍书王亻丕，元和未方士柳泌，浮屠大通，宝历初善奕王倚、兴唐观道士孙准，并待诏翰林。又如黎斡虽官至京兆尹，而其初亦以占星待诏翰林。而贞元二十一年二月丙午，罢翰林医工相工占星射履冗食者四十二人。宝历二年十二月庚申，省教坊乐官、翰林待诏伎术官并总监诸色职掌内冗员共一千二百七十人。此可知翰林不皆文学之士矣。赵磷《因话录》云：&ldquo;文宗赐翰林学士章服。续有待诏欲先赐，本司以名上，上曰：&lsquo;赐君子小人不同日，且待别日。&rsquo;&rdquo;</p><p>　　成化三年，以明年上元张灯，命翰林院词臣撰诗词。编修章懋，黄仲昭、检讨庄昶上疏言：&ldquo;翰林之官，以论思代言为职。虽曰供奉文字，然鄙俚不经之词，岂宜迸于君上?固不可曲引宋祁，苏轼之教坊致语，以自取侮慢不敬之罪。臣等又尝伏读宣宗章皇帝御制《翰林箴》，有曰：&lsquo;启沃之言，惟义与仁。尧舜之道，邹孟以陈。&rsquo;今张灯之举，恐非尧舜之道;应制之诗，恐非仁义之言。臣等知陛下之心即祖宗之心，故不敢以是妄陈于上，伏愿采萏荛之言，于此等事一切禁止。&rdquo;上怒，命杖之，滴懋临武知县，仲昭湘潭知县，昶桂阳州判官，各调外用。已而谏官为之申理，乃改懋、仲昭南京大理寺评事，昶南京行人司司副。自此翰林之官重矣。</p><p>　　○洗马《越语》：&ldquo;句践身亲为夫差前马。&rdquo;《韩非子》云：&ldquo;为吴王洗马。&rdquo;洗音铣。《淮南子》云：&ldquo;为吴兵先马走。&rdquo;《荀子》：&ldquo;天子出门，诸侯持轮挟舆先马。&rdquo;贾谊《新书》：&ldquo;楚怀王无道，而欲有霸王之号，铸金以象诸侯人君，令大国之王编而先马，梁王御，宋王骖乘，滕、薛、卫、中山之君随而趋。&rdquo;然则洗马者，马前引导之人也。亦有称马洗者，《六韬》：&ldquo;赏及牛竖、马洗，厩养之徒。&rdquo;《汉书&middot;百官表》：&ldquo;太子太傅、少傅属官有先马。&rdquo;张晏曰：&ldquo;先马，员十六人，秩比谒者。&lsquo;先&rsquo;或作&lsquo;洗&rsquo;&rdquo;。又考《周礼》：&ldquo;齐右&rdquo;职云：&ldquo;凡有牲事则前马。&rdquo;注：&ldquo;王见牲则拱而式，居马前，却行，备惊奔也。&rdquo;又&ldquo;道右&rdquo;职云：&ldquo;王式则下前马。&rdquo;是此官古有之矣。《庄子》：&ldquo;黄帝将见大隗乎具茨之山，张若讠朋前马。&rdquo;</p><p>　　○比部《周礼，小司徒》：&ldquo;及三年则大比，大比则受邦国之比要。&rdquo;注：&ldquo;大比谓使天下更简阅民数及其财物也。&rdquo;郑司农云：&ldquo;五家为比，故以比为名。今时八月案比是也。&rdquo;《庄子》云：&ldquo;礼法度数刑名比详。&rdquo;唐时刑部有刑比都官司门四曹。《通典》：&ldquo;比部郎中，龙朔二年改为司计大夫。咸亨元年复旧。天宝十一载又改比部为司计，至德初复旧。&rdquo;《旧唐书&middot;职官志》：&ldquo;比部郎中员外郎之职，掌勾诸司百僚俸料、公廨、赃赎、调敛、徒役、课程，通悬数物，周知内外之经费，而总勾之。&rdquo;《杨炎传》：&ldquo;初，国家旧制，天下财赋皆纳于左藏库，而太府四时以数闻尚书，比部覆其出入。&rdquo;《宋史&middot;职官志》：&ldquo;比部郎中、员外郎，掌勾覆中外帐籍，凡场务仓库出纳在官之物，皆月计季考岁会，从所隶监司检察以上，比部至则审覆其多寡登耗之数，考其陷失，而理其侵负。&rdquo;《山堂考索》：&ldquo;会计逋欠，每三月一比，谓之比部。故昔人有刑罚与赋检相为表里之说。今四曹改为十三司，而财计之不关刑部久矣，乃犹称郎官为比部，何邪?&rdquo;○员外员外之官本为冗秩。《旧唐书&middot;李峤传》：&ldquo;峤为吏部时，志欲曲行私惠，冀得复居相位，奏置员外官数千人。以至官寮倍多，府库减耗。&rdquo;事在中宗神龙二年。又有谓之员外置同正员者。迨乎玄宗，犹不能尽革。故肃宗乾元二年九月诏曰：&ldquo;应州县见任员外官，并任其所适。其中有材识干济，曾经任使州县所资者，亦听量留，上州不得过五人，中州不得过四人，下州不得过三人，上县已上不得过一人。&rdquo;今则副郎而取名员外，于义何居?当由定制之初，主爵诸臣未考源流，有乖名实。了不云乎：&ldquo;必也正名。&rdquo;则斜封墨敕之朝，不可沿其遗号矣。○主事後汉光禄勋有南北庐主事，主三署之事，于诸郎之中察茂材者为之，然其职不过如椽史之等。故范滂迁光禄主事时，陈蕃为光禄勋，滂执公仪诣蕃，蕃亦不止。滂怀恨，投版弃官而去。後因郭泰之言，蕃乃谢之。而张霸，戴封、戴就、公沙穆并以孝廉为光禄主事，其他府寺则不闻有此名也。《宋书&middot;百官志》：&ldquo;中书通事舍人&rdquo;下云：&ldquo;其下有主事，本用武官，宋改用文吏。&rdquo;至後魏则于尚书诸司置主事令史。隋炀帝去令史之名，但曰主事。唐时并流外为之。尚书省主事六人，从九品上，门下省主事四人，中书省主事四人，并从八品下。而刘祥道上疏言：&ldquo;尚书省二十四司及门下省中书都事、主书主事等，比来选补，皆取旧任流外有刀笔之人，纵欲参用士流，皆以俦类为耻。前後相承遂成故事。望有厘革，稍清其选。&rdquo;事竟不行。《宋史&middot;职官志》：&ldquo;门下省吏四十有九，录事、主事各三人，令史六人，书令史十有八人，守当官十有九人。&rdquo;是在前代皆椽史之任也，明初设六部主事意亦仿此。永乐十四年，永新伯许成以擅杖工部主事王景亮被勘。</p><p>　　○主簿《周礼&middot;司会》注：&ldquo;主计会之簿书。&rdquo;疏云：&ldquo;簿书者，古有简策以记事，若在君前，以笏记事。後代用簿，簿，今手版。故云吏当持簿，簿则簿书也。&rdquo;汉御史台有此官，御史大夫张忠署孙宝为主簿。而魏晋以下，则寺监以及州郡并多有之。杜氏《通典》&ldquo;州佐&rdquo;条下云：&ldquo;主簿一人，录门下众事，省署文书，汉制也。历代至隋，皆有。&rdquo;又引晋习凿齿为桓温荆州主簿，亲遇深密，时人语曰：&ldquo;徒三十年看儒书，不如一诣习主簿。&rdquo;在当时为要职，○郎中待诏北人谓医生为大夫，南人谓之郎中，镊工为待诏，木工、金工、石工之属皆为司务。其名盖起于宋时。《老学庵笔记》：&ldquo;北人谓医为衙推，卜相为巡官。巡官，唐五代郡僚之名，或以其巡游卖术，故有此称，亦莫详其所始也。&rdquo;《实录》：&ldquo;洪武二十六年十二月丙戌，命礼部申禁，军民人等不得用太孙、太师、太保、待诏、大官、郎中等字为名称。&rdquo;</p><p>　　○外郎今人以吏员为外郎。按《史记&middot;秦始皇纪》：&ldquo;近官三郎&rdquo;，索隐曰：&ldquo;三郎谓中郎、外郎、散郎。&rdquo;《通典》：&ldquo;汉中郎将分掌三署，郎有议郎、中郎、侍郎、郎中，凡四等，皆无员，多至千人，掌门户，出充车骑，其散郎谓之外郎。&rdquo;今以之称吏员，乃世俗相褒之辞。</p><p>　　○门子门子者，守门之人，《旧唐书&middot;李德裕传》：&ldquo;吐蕃潜将妇人嫁与此州门子&rdquo;是也。今之门子乃是南朝时所谓县僮，《梁书&middot;沈璃传》：&ldquo;为馀姚令，县南有豪族数百家，子弟纵横递相庇荫，厚自封殖，百姓甚患之，召其老者为石头仓监，少者补县僮。&rdquo;《唐志》：&ldquo;二品以下有白直执衣，皆中男为之。&rdquo;○快手快手之名，起自《宋书&middot;玉镇恶传》：&ldquo;东从旧将犹有六队千馀人，西将及能细直吏快手复有二千馀人。&rdquo;《建平王景素传》：&ldquo;左右勇士数十人，并荆楚快手。&rdquo;《黄回传》：&ldquo;募江西楚人，得快射手八百。&rdquo;亦有称精手者。沈约自序：&ldquo;收集得二千精手。&rdquo;《南史&middot;齐高帝纪》：&ldquo;王蕴将数百精手，带甲赴粲。&rdquo;《梁书&middot;武帝纪》：&ldquo;航南大路悉配精手利器，尚十馀万人。&rdquo;</p><p>　　○火长今人谓兵为户长，亦曰火长。崔豹《古今注》：&ldquo;伍伯，一伍之伯也。五人为伍，五长为伯，故称伍伯。一曰户伯。汉制：兵五人一户灶，置一伯，故曰户伯。亦曰火伯，以为一灶之主也。&rdquo;《通典》：&ldquo;五人为列，二列为火，五火为队。&rdquo;《唐书&middot;兵志》：&ldquo;五十人为队，队有正;十人为火，大有长。&rdquo;又云：&ldquo;十人为人，五火为团。&rdquo;则直谓之火矣。《宋书&middot;卜天与传》：&ldquo;少为队将，十人同火。&rdquo;《木兰诗》：&ldquo;出门看火伴。&rdquo;柳子厚《段太尉逸事状》：&ldquo;叱左右皆解甲，散还火伍中。&rdquo;或作&rdquo;伙&rdquo;，误。</p><p>　　○楼罗《唐书&middot;回纥传》：&ldquo;加册可汗为登里颉咄登密施含俱录英义建功毗伽可汗。含俱录，华言娄罗也，盖聪明才敏之意。&rdquo;《酉阳杂俎》引梁元帝《风人辞》云：&ldquo;城头网雀，楼罗人著。&rdquo;《南齐书》顾欢论云：&ldquo;蹲夷之仪，娄罗之辩。&rdquo;《北史&middot;王听传》：&ldquo;尝有鲜卑聚语，崔昂戏问听曰：&lsquo;颇解此不?&rsquo;听曰：&lsquo;楼罗楼罗，实自难解。时唱染干，似道我辈。&rsquo;&rdquo;《五代史&middot;刘铢传》：&ldquo;诸君可谓楼罗儿矣。&rdquo;《宋史》：&ldquo;&lsquo;张思钧起行伍，征伐稍有功。质状小而精悍，太宗尝称其楼罗;自是人目为小楼罗焉。&rdquo;</p><p>　　○自衣白衣者，庶人之服，然有以处士而称之者。《风俗通》：&ldquo;舜禹本以白衣砥行显名，升为天子&rdquo;;《史记&middot;儒林传》：&ldquo;公孙宏以《春秋》，白衣为天子三公&rdquo;;《後汉书&middot;崔る传》：&ldquo;宪谏以为不宜与白衣会&rdquo;;《孔融传》：&ldquo;与白衣称衡跌荡放言&rdquo;;《晋书&middot;阎缵传》：&ldquo;荐白衣南安朱冲，可为太孙师傅&rdquo;;《胡奋传》：&ldquo;宣帝之伐辽东，以白衣侍从左右&rdquo;是也。有以庶人在官而称之者。《汉书&middot;两龚传》：&ldquo;闻之白衣，&rdquo;师古曰：&ldquo;白衣，给官府趋走贱人，若今诸司亭长掌固之属&rdquo;;苏伯玉妻《盘中诗》：&ldquo;吏人妇，会夫希，出门望，见白衣。谓当是，而更非&rdquo;;《续晋阳秋》：&ldquo;陶潜九月九日无酒，于宅边菊丛中坐.望见白衣人，乃王弘送酒&rdquo;是也，人主左右亦有白衣。《南史&middot;幸传》：&ldquo;宋孝武选白衣左右百八十人。&rdquo;《魏书&middot;恩幸传》：&ldquo;赵修给事东宫，为白衣左右。&rdquo;&ldquo;茹皓充高祖白衣左右。</p><p>　　唐李泌，在肃宗时不受官，帝每与泌出，军人环指之曰：&ldquo;衣黄者，圣人也。衣白者，山人也。&rdquo;则天于前不禁白。《清波杂志》言：&ldquo;前此仕族子弟，未受官者皆衣白，今非跨马及吊慰不敢用。&rdquo;</p><p>　　白衣但官府之役耳，若侍卫则不然。《史记&middot;赵世家》：&ldquo;愿得补黑衣之缺，以卫王宫。&rdquo;《汉书&middot;谷永传》：&ldquo;摧之皂衣之吏。&rdquo;</p><p>　　《诗》：&ldquo;麻衣如雪，&rdquo;郑氏曰：&ldquo;麻衣，深衣也，古时未有棉布，凡布皆麻为之。《记》曰&lsquo;治其麻丝，以为布帛&rsquo;是也。&rdquo;然则深衣亦用白。</p><p>　　○郎郎者，奴仆称其主人之辞。唐张易之、昌宗有宠，武承嗣、三思、懿宗，宗楚客、晋卿等，候其门庭，争执鞭辔，呼易之为&ldquo;五郎&rdquo;，昌宗为&ldquo;六郎&rdquo;，郑果谓宋憬曰：&ldquo;中丞奈何卿五郎&rdquo;?曰：&ldquo;以官言之，正当为卿，足下非张卿家奴，何郎之有?&rdquo;安禄山德李林甫，呼&ldquo;十郎&rdquo;。王繇谓王钅共为&ldquo;七郎&rdquo;;李辅国用事，中贵人不敢呼其官，但呼&ldquo;五郎&rdquo;;程元振，军中呼为&ldquo;十郎&rdquo;;陈少游谒中官董秀，称&ldquo;七郎&rdquo;是也。其名起自秦汉郎官。《三国志》：&ldquo;周瑜至吴，时年二十四，吴中皆呼为周郎。&rdquo;《江表传》：&ldquo;孙策年少，虽有位号，而士民皆呼为孙郎。&rdquo;《世说》：&ldquo;桓石虔小字镇恶，年十六八，未被举，而僮隶已呼为镇恶郎。&rdquo;《後周书》：&ldquo;独孤信少年，好自修饰，服章有殊于众，军中呼为独孤郎，&rdquo;《隋书》：&ldquo;滕王瓒，周世以贵公子，又尚公主，时人号曰杨三郎。&rdquo;温大雅《大唐创业起居注》：&ldquo;时文武官人并未署置，军中呼太子、秦王为大郎，二郎。&rdquo;自唐以後，僮仆称主人通谓之郎，今则舆台厮养无不利;之矣。</p><p>　　又按，北朝人子呼其父亦谓之郎。《北史&middot;节义传》：&ldquo;李宪为汲固长育，至十余岁，恒呼固夫妇为郎、婆。&rdquo;</p><p>　　○门主《後汉书&middot;贾逢传》：&ldquo;皆拜逵所选弟子及门生为千乘王国郎。&rdquo;是弟子与门生为二。欧阳公《孔宙碑阴题名跋》曰：&ldquo;汉世公卿多自教授，聚徒常数百人，其亲受业者为弟子，转相传授者为门生。今宙碑残缺，其姓名邑里仅可见者才六十二人，其称弟子者十人，门生者四十三人，故吏者八人，故民者一人。愚谓汉人以受学者为弟子，其依附名势者为门生。&rdquo;《那寿传》：&ldquo;时大将军窦宪，以外戚之宠威倾天下。宪常使门生赍书诣寿，有所请托。&rdquo;《杨彪传》：&ldquo;黄门令王甫，使门生于京兆界辜榷官财物七千余万。&rdquo;宪，外戚;甫，奄人也。安得有传授之门生乎!</p><p>　　《南史》所称门生，今之门下人也。《宋书&middot;徐湛之传》：&ldquo;门生千余人，皆三吴富人之子，姿质端妍，衣服鲜而。每出人行游，涂巷盈满。泥雨日，悉以後车载之。&rdquo;《谢灵运传》：&ldquo;奴僮既众，义故门生数百。&rdquo;《南齐书&middot;刘怀珍传》：&ldquo;怀珍北州旧姓，门附殷积。启上，门生千人充宿卫，孝武大惊。&rdquo;其人所执者奔走仆隶之役，《晋书&middot;刘魄传》：&ldquo;周嵩嫁女，门生断道，斫伤二人，建康左尉赴变，又被斫&rdquo;;《南史&middot;齐东昏侯纪》：&ldquo;丹阳尹王志被驱急，狼狈步走，唯将二门生自随&rdquo;;《後妃传》：&ldquo;门生王清与墓工始下插&rdquo;;《刘传》：&ldquo;游诣故人，惟一门生持胡床随後是也。其初至，皆入钱为之，《宋书&middot;颜竣传》：&ldquo;多假资礼解为门生，充朝满野，殆将千计&rdquo;;《梁书&middot;顾协传》：&ldquo;有门生始来事协，知其廉洁，不敢厚响，止送钱二千，协怒杖之二十&rdquo;;《南史&middot;姚察传》：&ldquo;有门生送南布一端，花练一疋，察厉声驱出&rdquo;是也。故《南齐书&middot;谢超宗传》云：&ldquo;白从王永先。&rdquo;又云：&ldquo;门生王永先。&rdquo;谓之自从，以其异于在官之人。而《宋书&middot;顾琛传》：&ldquo;尚书寺门有制，八座以下。门生随人者各有差，不得杂以人士。&rdquo;其冗贱可知矣。梁傅昭不蓄私门生，盖所以矫时人之弊乎?</p><p>　　守门之人亦有称门人者。《春秋&middot;襄公二十九年》：&ldquo;阍弑吴子馀祭。&rdquo;《公羊传》：&ldquo;间者何?门人也。&rdquo;《韩非子》：&ldquo;门人捐水而夷射诛。&rdquo;○府君府君者，汉时太守之称。《三国志》：&ldquo;孙坚袭荆州刺史王。见坚，惊曰：&lsquo;兵自求赏，孙府君何以在其中?&rsquo;&rdquo;&ldquo;孙策进军豫章，华欲为太守，葛中迎策。策谓歆曰：&lsquo;府君年德名望，远近所归。&rsquo;&rdquo;</p><p>　　○官人南人称士人为官人。《昌黎集&middot;王适墓志铭》：&ldquo;一女怜之，必嫁官人，不以与凡子。&rdquo;是唐时有官者方得称官人也。杜子美《逢唐兴刘主簿诗》：&ldquo;剑外官人冷。&rdquo;</p><p>　　明制：郡王府自镇国将军而下，称呼止曰官人。</p><p>　　○对人称臣汉初，人对人多称臣，乃战国之馀习。《史记&middot;高祖纪》：&ldquo;吕公曰：&lsquo;臣少好相人。&rsquo;&rdquo;张晏曰：&ldquo;古人相与言，多自称臣，犹今人相与言自称仆也。&rdquo;至天下已定，则稍有差等，而臣之称惟施之诸侯王，故韩信过樊将军哙，哙趋拜送迎，言称臣，曰：&ldquo;大王乃肯临臣。&rdquo;至文、景以後，则此风渐衰。而贾谊《新书》有尊天子，避嫌疑，不敢称臣之说。《王子侯表》有利侯钉，坐遗淮南王书称臣弃市。《功臣侯表》安平侯鄂但，坐与淮南王女陵通，遗淮南王书称&ldquo;臣尽力&rdquo;，弃市。平棘侯薛穰，坐受淮南王赂，称臣，在赦前，免。皆在元狩元年。而《严助传》天于令助谕意淮南王，一则曰&ldquo;臣助&rdquo;，再则曰&ldquo;臣助&rdquo;，史因而书之，未尝以为罪，则知钉等三人所坐者交通之罪。而自此以往，廷臣之于诸侯王遂不复有称臣者尔。时有自称民者，《世说》：&ldquo;陆太尉对王丞相曰：&lsquo;公长民短。&rsquo;&rdquo;然王官之于国君，属吏之于府主，其称臣如故。《宋书人孝武孝建元年十月己未，大司马江夏王义恭等奏：&ldquo;郡县内史及封内官长于其封君，既非在三罢官，则不复追敬，不合称臣。&rdquo;诏可。齐、梁以往，王官仍复称臣，而属吏则不复称矣。</p><p>　　诸侯王有自称臣者，齐哀王遗诸侯王书曰：&ldquo;惠帝使留侯张良立臣为齐王&rdquo;是也。天子有自称臣者，高祖奉玉卮起为太上皇寿曰：&ldquo;始大人常以臣无赖，不能治产业&rdquo;;景帝对窦太後言：&ldquo;始南皮章武侯，先帝不侯，及臣即位乃侯之&rdquo;是也。</p><p>　　○先卿称其臣为卿，则亦可称其臣之父为先卿。《宋史&middot;理宗纪》：&ldquo;工部侍郎朱在进对奏人主学问之要，上曰：&lsquo;先卿《中庸》序，言之甚详，朕读之不释手，恨不与同时。&rsquo;&rdquo;此如《商书》之言&ldquo;先正保衡&rdquo;，盖尊礼之辞也。</p><p>　　○先妾人臣对君称父为先臣，则亦可称母为先妾。《左传》晏婴辞齐景公曰：&ldquo;君之先臣容焉。&rdquo;《战国策》匡章对齐威王曰：&ldquo;臣非不能更葬先妾也。&rdquo;陈沈炯表言：&ldquo;臣母妾刘年八十有一，臣叔母妾丘七十有五。&rdquo;</p><p>　　○称臣下为父母父母二字乃高年之称。汉文帝问冯唐曰：&ldquo;父老，何自为郎?&rdquo;是称其臣为父也。赵王谓赵括母曰：&ldquo;母置之，吾已决矣。&rdquo;是称其臣之母为母也。○人臣称人君人臣有称人君者。《汉书》高帝诏曰：&ldquo;爵或人君，上所尊礼。&rdquo;师古曰：&ldquo;爵高有国邑者，则自君其人，故云或人君也。&rdquo;</p><p>　　郡县初立，亦有君臣之分，故尉缭说秦王曰：&ldquo;以秦之强诸侯，譬如郡县之君臣。&rdquo;《水经注》引黄义仲《十三州记》曰：&ldquo;郡之言君也。改公侯之封而言君者，至尊也。今&lsquo;郡&rsquo;字&lsquo;君&rsquo;在其左，&lsquo;邑&rsquo;在其右，君为元首，邑以载民，故取名于君谓之郡。&rdquo;</p><p>　　○上下通称《汉书&middot;霍光传》：&ldquo;数鸣殿前树上。&rdquo;师古曰：&ldquo;古者室屋高大，则通呼为殿耳，非止太子宫中。&rdquo;《黄霸传》：&ldquo;丞相请与中二千石、博士杂问郡国上计长吏、守丞，为民兴利除害者，为一辈，先上殿，&rdquo;师古曰：&ldquo;殿，丞相所坐屋也。&rdquo;《董贤传》：&ldquo;为贤起大第北阈下，重殿洞开。&rdquo;《後汉书&middot;蔡茂传》：&ldquo;梦坐大殿。&rdquo;《三国志&middot;张辽传》：&ldquo;为起第舍，又特为辽母作殿。&rdquo;左思《魏都赋》：&ldquo;都护之堂，殿居绮窗。&rdquo;是人臣亦得称殿也。《鲍宣传》：&ldquo;为豫州牧，行部乘传，去法驾，驾一马。&rdquo;是人臣亦得称法驾也。《旧唐书&middot;吴元济传》：&ldquo;诏以裴度为彰义军节度使，兼申光蔡四面行营招抚使，以鄙城为行在，蔡州为节度所。&rdquo;是人臣亦得称行在也。</p><p>　　汉人有以郡守之尊称为本朝者。《司隶从事郭究碑》云：&ldquo;本朝察孝，贡器帝庭&rdquo;;《豫州从事尹宙碑》云：&ldquo;纲纪本朝&rdquo;是也。亦谓之郡朝。《後汉书&middot;刘宠传》：&ldquo;山谷鄙生，未尝识郡朝&rdquo;是也。亦谓之府朝，《晋书&middot;刘琨传》：&ldquo;造府朝，建市狱&rdquo;是也。亦有以县令而称朝。晋潘岳为长安令，其作《西征赋》曰：&ldquo;励疲钝以临朝&rdquo;是也。</p><p>　　汉《丹阳太守郭碑》有曰：&ldquo;君之弟故大尉薨，归葬旧陵。&rdquo;欧阳永叔以人臣为疑，盖徒见唐卢集驳武承训造陵之奏，以为陵之称谓施于尊极，不属王公己下。此自南北朝已後然尔，按《水经注》言：&ldquo;秦名天子冢曰山，汉曰陵。&rdquo;又引《风俗通》言：&ldquo;王公坟垄称陵。&rdquo;书中有子夏陵、老子陵及诸王公妃之陵甚多。《後汉书&middot;明、章二帝纪》言祠东海恭王陵、定陶大後恭王陵、东平宪王陵、沛献王陵。《西京杂记》：董仲舒之墓称下马陵。曹公《祭桥玄文》：&ldquo;北望贵土，乃心陵墓。&rdquo;《三国志》注陈思王上书言：&ldquo;陛下既爵臣百寮之右，居藩国之任，屋名为宫，家名为陵。&rdquo;则人臣而称陵，古多有之，不以为异也。吕东莱《大事记》：&ldquo;墓之称陵，占无贵贱之别。&rdquo;《国语》管仲曰：&ldquo;定民之居，成民之事，陵为之终。&rdquo;是凡民之墓亦得称陵。</p><p>　　人臣称卤簿，《石林燕语》曰;&ldquo;卤簿之名，始见于蔡邕《独断》。唐人谓卤，橹也，甲盾之别名。凡兵卫以甲盾居外，为前导、捍蔽其先後，皆著之簿籍，故曰卤簿。&rdquo;因举南朝御史中丞、建康令皆有卤簿，为君臣通称。</p><p>　　今人以皇族称为宗室，考之于古不尽然，凡人之同宗者即相谓曰宗室。《左传&middot;昭六年》：&ldquo;宋华亥谗华合比而去之，左师曰：&lsquo;女丧而宗室，于人何有?&rsquo;&rdquo;《魏书&middot;胡叟传》：&ldquo;史与始昌虽宗室，性气殊诡，不相附。&rdquo;《北齐书&middot;邢邵传》：&ldquo;十岁便能属文，族兄峦有人伦鉴，谓子弟曰：&lsquo;宗室中有此儿，非常人也。&rsquo;&rdquo;《张雕传》：&ldquo;胡人何洪珍，大蒙主上亲宠，与张景仁结为婚媾。雕以景仁宗室，自托于洪珍。&rdquo;《後周书&middot;裴侠传》：&ldquo;撰九世伯祖贞侯传，欲使後生奉而行之，宗室中知名者咸付一通。&rdquo;《薛端传》：&ldquo;为东魏行台薛循义所逼，与宗室及家憧等走免。&rdquo;《杜叔毗传》：&ldquo;兄君锡及宗室等为曹策所害。&rdquo;《徐陵集》有《在北齐与宗室书》。</p><p>　　《颜氏家训》论《孙楚王膘骑诔》云：&ldquo;奄忽登遐。&rdquo;以为非所宜言。然夏侯湛《昆弟诰》曰：&ldquo;我王母薛妃登逻。&rdquo;又曰：&ldquo;蔡姬。登遐。&rdquo;则晋人固尝用之，不以为嫌也。</p><p>　　人臣称谅ウ。《晋书&middot;山涛传》：&ldquo;除太常卿，遭母丧，归乡里，诏曰：&lsquo;山太常尚居谅ウ。&rsquo;&rdquo;</p><p>　　人臣称太渐。《列子》：&ldquo;季梁得疾，七日大渐。&rdquo;齐王俭《褚渊碑》文：&ldquo;景命不永，大渐弥留。&rdquo;任《竟陵王子良行状》：&ldquo;大渐弥留，话言盈耳。&rdquo;沈约《安陆王缅碑文》：&ldquo;遣疾弥留，蜒纱蠼ァ&rdquo;隋《鹰扬郎将义城子梁罗墓志》：&ldquo;大渐之期，春秋六十有一。&rdquo;唐王绍宗为其兄玄宗临终口授铭：&ldquo;吾六兄同人见疾，大渐惟几。&rdquo;卢藏用《苏许公环神道碑文》：&ldquo;大渐之始，遗令遵行。&rdquo;</p><p>　　《书&middot;武成》：&ldquo;垂拱而天下治。&rdquo;《记&middot;玉藻》：&ldquo;凡侍于君，绅垂，足如履齐，颐ニ，垂拱。&rdquo;是垂拱之云，上下得同之也。</p><p>　　○人臣称万岁《後汉书&middot;韩棱传》：&ldquo;窦宪有功还，尚书以下议欲拜之，伏称&lsquo;万岁&rsquo;。棱正色曰：&lsquo;夫上交不谄，下交不黩。礼无人臣称万岁之制。&rsquo;议者皆惭而止。&rdquo;然考之《战国策》言：冯媛为孟尝君以责赐诸民，因烧其券，民称&ldquo;万岁&rdquo;。《马援传》言：援击牛酾酒，劳饷军士，吏士皆伏称&ldquo;万岁&rdquo;。《冯鲂传》言：责让贼延褒等，令各反农桑，皆称&ldquo;&ldquo;万岁&rdquo;。《吴良传》注引《东观记》：&ldquo;岁旦，郡门下掾王望举觞上寿，掾史皆称万岁。&rdquo;则亦当时人庆幸之通称。而李固出狱，京师市里皆称&ldquo;万岁&rdquo;，遂为梁冀所忌，而卒以杀之，亦可见其为非常之辞矣。</p>"}