{"id":"102023","title":"卷二十八 ","content":"<p>　　○拜稽首古人席地而坐，引身而起，则为长跪。首至手则为拜手。手至地则为拜。首至地则为稽首。此礼之等也。君父之尊必用稽首。拜而後稽首，此礼之渐也;必以稽首终，此礼之成也。今《大明会典》曰：&ldquo;後一拜，叩头成礼。&rdquo;此古之遗意也。</p><p>　　古人以稽首为敬之至。《周礼&middot;太祝》：&ldquo;辨九拜：一日稽首。&rdquo;注：&ldquo;稽首，拜中最重，臣拜君之礼。&rdquo;《礼记&middot;郊特牲》：&ldquo;大夫之臣不稽首，非尊家臣，以避君也。&rdquo;《左传&middot;僖公二十三年》：&ldquo;秦泊享晋公子重耳，公赋《六月》，公子降拜稽首，公降一级而辞焉。&rdquo;《襄公三年》：&ldquo;盟于长樗，公稽首。知武于曰：&lsquo;天子在，而君辱稽首，寡君惧矣。&rsquo;&rdquo;《二十四年》：&ldquo;郑伯如晋，郑伯稽首，宣子辞。子西相，曰：&lsquo;以陈国之介，恃大国而陵虐于敝邑，寡君是以请罪焉，敢不稽首。&rsquo;&rdquo;《哀公十七年》：&ldquo;盟于蒙，齐侯稽首，公拜。齐人怒，孟武伯曰：&lsquo;非天子卜寡君无所稽首。&rsquo;&rdquo;《国语》：&ldquo;襄王使召公过及内史过赐晋惠公命，晋侯执玉卑，拜不稽首。内史过归以告王曰：&lsquo;执玉卑，替其贽也;拜不稽首，诬其上也。替贽无镇，诬王无民。&rsquo;&rdquo;可以见稽首之为重也。自敌者皆从顿首，李陵《报苏武书》称&ldquo;顿首&rdquo;。</p><p>　　陈氏《礼书》曰：&ldquo;稽首者，诸侯于天子、大夫士于其君之札也。然君于臣亦有稽首，《书》称太甲稽首于伊尹，成王稽首于周公是也。大夫于非其君亦有稽首，《仪礼》：&ldquo;公劳宾，宾再拜稽首;劳介，介再拜稽首&rdquo;是也。盖君子行礼于其所敬者，无所不用其至。则君稽首于其臣者，尊德也;大夫士稽首于非其君者，尊主人也。春秋之时，晋穆赢抱太子顿首于赵宣子，鲁季平子顿首于叔孙，则顿首非施于尊者之礼也。</p><p>　　《荀子》言平衡曰拜，下衡曰稽首，至地曰稽颖;似未然。古惟丧礼始用稽颡，盖以头触地，与稽首乃有容、无容之别。</p><p>　　○稽首顿首今表文皆云稽首、顿首。蔡邕《独断》：&ldquo;汉承秦法，群臣上书皆言&lsquo;昧死言&rsquo;。王莽盗位，慕古法，去&lsquo;昧死&rsquo;，曰&lsquo;稽首&rsquo;，光武因而不改，朝臣曰&lsquo;稽首顿首&rsquo;，非朝臣曰&lsquo;稽首再拜&rsquo;。&rdquo;</p><p>　　○百拜&ldquo;百拜&rdquo;字出《乐记》。古人之拜如今之鞠躬，故通计一席之间，宾主交拜近至于百。注云：&ldquo;壹献，士饮酒之礼，百拜以喻多&rdquo;是也。若平礼止是一拜、再拜，即人臣于君亦止再拜，《孟子》：&ldquo;以君命将之，再拜稽首而受&rdquo;是也。礼至未世而繁，自唐以下即有四拜。《大明会典》：&ldquo;四拜者，百官见东宫亲王之礼。见其父母亦行四拜礼。其徐官长及亲戚朋友相见止行两拜礼。&rdquo;是四拜唯于父母得行之。今人书状，动称百拜何也?</p><p>　　古人未有四拜之礼，唐李涪《刊误》曰：&ldquo;夫郊天祭地止于再拜，其礼至重，尚不可加。&rdquo;今代妇谒姑章，其拜必四，详其所自，初则再拜，次则跪献衣服、文史，承其筐筐，则跪而受之，常于此际授受多误，故四拜相属耳。</p><p>　　《战国策》：苏秦路过洛阳，&ldquo;嫂蛇行匍伏，四拜，自跪而谢&rdquo;。此四拜之始，盖因谢罪而加拜，非礼之常也。</p><p>　　今人上父母书用百拜，亦为无理。若以古人之拜乎，则古人必稽首然後为敬，而百拜仅宾主一日之礼，非所施于父母;若以今人之拜乎，则天子止于五拜，而又安得百也?此二者过犹不及，明知其不然而书之，此以伪事其亲也。</p><p>　　洪武三年，上谕中书省臣曰：&ldquo;今人书札多称顿首再拜百拜，皆非实礼。其定为仪式，令人遵守。&rdquo;于是礼部定仪，凡致书于尊者称&ldquo;端肃奉书&rdquo;，答则称&ldquo;端肃奉复&rdquo;;敌己者称&ldquo;奉书&rdquo;、&ldquo;奉复&rdquo;;上之与下称&ldquo;书寄&rdquo;、&ldquo;书答&rdquo;;卑幼与尊长则曰&ldquo;家书敬复&rdquo;;尊长与卑幼则曰&ldquo;书付某人&rdquo;。</p><p>　　○九顿首三拜九顿首出《春秋传》;然申包胥元是&ldquo;三顿首&rdquo;，未尝九也。杜注：&ldquo;《无衣》三章，章三顿首。&rdquo;每顿首必三，此亡国之余，情至迫切，而变其平日之礼者也，七日夜哭于邻国之庭，古人有此礼乎?七日哭也，九顿首也，皆亡国之礼也，不可通用也。</p><p>　　韩之战，秦获晋侯，晋大夫三拜稽首。古但有再拜稽首，无三拜也。申包胥之九顿首，晋大夫之三拜也。</p><p>　　《楚语》：&ldquo;椒举遇蔡声子，降三拜，纳其乘马。&rdquo;亦亡人之礼也。</p><p>　　《周书&middot;宣帝纪》：&ldquo;诏诸应拜者皆以三拜成礼。&rdquo;後代变而弥增，则有四拜。不知天元自拟上帝，凡冕服之类十二者皆增为二十四，而笞棰人亦以百二十为度，名曰&ldquo;天杖&rdquo;，然未有四拜。</p><p>　　○东向坐古人之坐以东向为尊，故宗庙之祭，太祖之位东向。即交际之礼，亦宾东向而主人西向。</p><p>　　《新序》：&ldquo;楚昭奚恤为东面之坛一，秦使者至，昭奚恤曰：&lsquo;君客也，请就上位&rsquo;&rdquo;是也。《史记&middot;赵奢传》言：&ldquo;括东向而朝军吏。&rdquo;《田单传》言：&ldquo;引卒东乡坐，师事之。&rdquo;《淮阴侯传》言：&ldquo;得广武君，东乡坐，西乡对，师事之。&rdquo;《王陵传》言：&ldquo;项王东乡坐陵母。&rdquo;《周勃传》言：&ldquo;每召诸生说士，东乡坐，责之趣为我语。&rdquo;《田传》言：&ldquo;召客饮，坐其兄盖侯南乡，自坐东乡，以为汉相尊，不可以兄故私挠。&rdquo;《南越传》言：&ldquo;王太後置酒，汉使者皆东乡。&rdquo;《汉书&middot;盖宽饶传》言：&ldquo;许伯请之，乃往，从西阶上，东乡特坐。&rdquo;《楼护传》言：&ldquo;王邑父事护。时请召宾客，邑居樽下，称贱子，上寿。坐者百数，皆离席伏。护独东向正坐，字谓邑曰：&lsquo;公子贵如何?&rsquo;&rdquo;《後汉书&middot;邓禹传》言：&ldquo;显宗即位，以禹先帝元功，拜为太傅，进见东向。&rdquo;《桓荣传》言：&ldquo;乘舆尝幸太常府，令荣坐东面，天子亲自执业。&rdquo;</p><p>　　此皆东向之见于史者。《曲礼》：&ldquo;主人就东阶，客就西阶。&rdquo;自西阶而升，故东乡;自东阶而升，故西乡。而南乡特其旁位，如庙中之昭，故田以处盖侯也。</p><p>　　《孝文纪》：&ldquo;西乡让者三，南乡让者再。&rdquo;注：&ldquo;宾主位东西面，君臣位南北面。&rdquo;是时群臣至代邪上议，则代王为主人，故西乡。</p><p>　　《旧唐书》：卢简求子汝弼为河东节度副使，&ldquo;府有龙泉亭，简求节制时，手书诗一章在亭之西壁。汝弼复为亚帅，每亭中燕集，未尝居宾位西向，俯首而已。&rdquo;是唐人亦以东向为宾位也。</p><p>　　○坐古人席地而坐，西汉尚然。《汉书&middot;隽不疑传》：&ldquo;登堂坐定，不疑据地曰：&lsquo;窃伏海滨，闻暴公子威名旧矣。&rsquo;&rdquo;是也。</p><p>　　古人之坐皆以两膝著席，有所敬，引身而起，则为长跪矣。《史记&middot;范唯传》言：&ldquo;秦王踢而请&rdquo;，&ldquo;秦王复跽&rdquo;。而褚先生补《梁孝王世家》：&ldquo;帝与梁王俱侍坐太後前，大後谓帝曰：&lsquo;吾闻殷道亲亲，周道尊尊，其义一也。&rsquo;帝跪席举身曰：&lsquo;诺。&rsquo;&rdquo;是也。《礼记》：&ldquo;坐&rdquo;皆训&ldquo;跪&rdquo;，《三国志》注引《高士传》言：&ldquo;管宁尝坐一木榻，积五十馀年，未尝箕股其榻上，当膝处皆穿，&rdquo;以此。</p><p>　　○土炕北人以上为床，而空其下以发火，谓之炕。古书不载。</p><p>　　《左传》：&ldquo;宋寺人柳炽炭于位，将至则去之，&rdquo;《新序》：&ldquo;宛春谓卫灵公曰：&lsquo;君衣狐裘，坐熊席，奥隅有灶。&rsquo;&rdquo;《汉书&middot;苏武传》：&ldquo;凿地为坎，置カ火。&rdquo;是盖近之，而非炕也。《旧唐书&middot;东夷高丽传》：&ldquo;冬月皆作长坑，下然偏火以取暖。&rdquo;此即今之上炕也，但作&ldquo;坑&rdquo;字。</p><p>　　《水经注》：&ldquo;士垠县有观鸡寺，寺内有大堂甚高，广可容千僧。下悉结石为之，上加涂暨，基内疏通，枝经脉散。基侧室外四出暴火，炎势内流，一堂尽温。&rdquo;此今人暖房之制，形容尽之矣。</p><p>　　○冠服《汉书&middot;五行志》曰：&ldquo;风俗狂慢，变节易度，则为剽轻奇怪之服，故有服妖。&rdquo;余所见五六十年服饰之变亦已多矣，故录其所闻以视後人焉。</p><p>　　《豫章漫钞》曰：&ldquo;今人所戴小帽以六瓣合缝，下缀以檐如詹。阎宪副闳谓予言，亦太祖所制，若曰&lsquo;六合一统&rsquo;云尔。杨维桢廉夫以方中见太祖，问其制，对曰：&lsquo;四方平定中。&rsquo;上喜，令士人皆得戴之。商文毅用自编民，亦以此中见。&rdquo;《太康县志》曰：&ldquo;国初时，衣衫褶前七後八。弘治间，上长下短，褶多。正德初，上短，下长三分之一，士夫多中停。冠则平顶，高尺余，士夫不减八九寸。嘉靖初，服上长下短，似宏治时。市井少年帽尖长，俗云边鼓帽。弘治问，妇女衣衫仅掩裙腰，富者用罗缎纱绢织金彩。通袖裙，用金彩膝衤阑。髻高寸余。正德间，衣衫渐大，裙褶渐多，衫唯用金彩补子，髻渐高。嘉靖初，衣衫大至膝，裙短褶少，髻高如官帽，皆铁丝胎，高六七寸，口周回尺二三寸余。&rdquo;</p><p>　　《内丘县志》曰：&ldquo;万历初，童子发长犹总角，年二十余始戴网。天启间，则十五六便戴网，不使有总角之仪矣。万历初，庶民穿卷ヒ，儒生穿双脸鞋，非乡先生首戴忠靖冠者不得穿厢边云头履。至近日，而门快舆皂无非云履，医卜星相莫不方中，又有晋巾、唐巾、乐天巾、东坡巾者。先年，妇人非受封不敢戴梁冠、披红袍，系拖带，今富者皆服之，又或著百花袍，不知创自何人。万历间，辽东兴冶服，五彩炫烂，不三十年而遭屠戮，兹花袍几二十年矣，服之不【1234】，身之灾也。兵荒之咎，其能免与!&rdquo;</p><p>　　○衩衣《通鉴》：&ldquo;唐僖宗乾符元年，王凝、崔彦昭同举进上，凝先及第，尝衩衣见彦昭。&rdquo;衩，楚懈反。《广雅》：&ldquo;梢衤吉衽谓之衤贵衩，一曰衤衣。&rdquo;李义山诗：&ldquo;芙蓉作裙衩。&rdquo;又曰：&ldquo;裙衩芙蓉小。&rdquo;</p><p>　　○对襟衣《大祖实录》：&ldquo;洪武二十六年三月，禁官民步卒人等服对襟衣。惟骑马许服，以便于乘马故也。其不应服而服者罪之。&rdquo;今之罩甲即对襟衣也。《戒庵漫笔》云：&ldquo;罩甲之制，比甲稍长，比袄减短。正德间，创自武宗。近日士大夫有服者。&rdquo;按《说文》：&ldquo;无袂衣谓之衤。&rdquo;赵宦光曰：&ldquo;半臂衣也。武士谓之蔽甲，方俗谓之披袄。小者曰背子。&rdquo;即此制也，《魏志&middot;杨阜传》：&ldquo;阜尝见明帝著帽披缥绞半袖，问帝曰：&lsquo;此于礼何法服也?&rsquo;&rdquo;则当时已有此制。○左衽宋周必大《二老堂诗话》云：&ldquo;陈益为奉使金国属官，过滹沱光武庙，见塑像左衽。&rdquo;岳珂《程史》云：&ldquo;至涟水，宣圣殿像左衽。泗洲塔院设五百应真像，或塑或刻，皆左衽。&rdquo;此制盖金人为之，迄于明初而未尽除。其见于《实录》者，永乐八年抚安山东给事中王释之奏，宣德七年河南彰德府林县训导杜本之奏，正统十三年山西绛县训导张斡之奏，屡奉明旨而未即改正。</p><p>　　《丧大记》：&ldquo;小敛大敛，祭服不倒，皆左衽。&rdquo;注：&ldquo;左衽，社乡左，反生时也。&rdquo;正义曰：&ldquo;衽，衣襟也。生乡右，左手解，抽带便也。死则襟乡左，示不复解也。&rdquo;</p><p>　　○行┮《诗》：&ldquo;邪幅在下。&rdquo;笺云：&ldquo;邪幅，如今行滕也。逼束其胜，自足至膝。&rdquo;《左传》：&ldquo;带裳幅舄。&rdquo;注同。亦作&ldquo;&Tau;&rdquo;。《礼记》：&ldquo;&Tau;屡著綦。&rdquo;《释名》：&ldquo;&Tau;所以自逼束，今谓之行┮，言以裹脚，可以跳腾轻便也。&rdquo;《战国策》：&ldquo;苏秦赢┮负书担囊。&rdquo;《吴志》：&ldquo;吕蒙为兵作绛衣行。&rdquo;《旧唐书》：&ldquo;德宗入骆谷，值霖雨，道涂险滑，卫士多亡归朱Г。东川节度使李叔明之子升及郭子仪之子曙、令狐彰之子建等六人，恐有好人危乘舆，相与啮臂为盟。著行┮钉鞋，更上马，以至梁州，它人皆不得近。及还京师，上皆以为禁卫将军，宠遇甚厚。&rdquo;</p><p>　　古人之袜大抵以皮为之。《春秋左氏传》注曰：&ldquo;古者臣见君解袜，既解袜，则露其邪幅，而人得见之，《采菽》之诗所以为咏。今之村民往往行┮而不袜者，古人之遗制也。吴贺邵为人美容止，坐常著袜希见其足。&rdquo;则汉魏之世不袜而见足者多矣。</p><p>　　○乐府乐府是官署之名。其官有令，有音监，有游徼。《汉书&middot;张放传》：&ldquo;使大奴骏等四十余人，群党盛兵弩，白昼人乐府，攻射官寺。&rdquo;《霍光传》：&ldquo;奏昌邑王，大行在前殿发乐府乐器。&rdquo;《续汉书&middot;律历志》：&ldquo;元帝时，郎中京房知五声之音，六十律之数，上使太子太傅韦玄成、谏议大夫章杂试间房于乐府。&rdquo;是也。後人乃以乐府所采之诗即名之曰&ldquo;乐府&rdquo;，误矣，曰&ldquo;古乐府&rdquo;尤误。○寺寺字自古至今凡三变。三代以上，凡言寺者皆奄竖之名，《周礼》：&ldquo;寺人&rdquo;注：&ldquo;寺之言侍也。&rdquo;《诗》云&ldquo;寺人孟子&rdquo;，《易》之&ldquo;阍寺&rdquo;，《诗》之&ldquo;妇寺&rdquo;，《左传》：&ldquo;寺人貂&rdquo;，&ldquo;寺人披&rdquo;、&ldquo;寺人孟张&rdquo;、&ldquo;寺人惠墙、伊戾&rdquo;、&ldquo;寺人柳&rdquo;、&ldquo;寺人罗&rdquo;，皆此也。自秦以宦者任外廷之职，而官舍通谓之寺。</p><p>　　汉人以太常、光禄勋、卫尉、太仆、廷尉、大鸿胪、宗正、大司农、少府为九寺。又变而浮屠之居，亦谓之寺矣。</p><p>　　○省十三布政使司，今人谓之十三省者，沿元之旧而误称之也。元时为行中书省者十一：曰辽阳等处，日镇东，曰陕西等处，曰四川等处，曰河南江北等处，曰云南等处，曰江浙等处，曰江西等处，曰湖广等处，曰甘肃等处，日岭北等处。国初沿元制，立行中书省。洪武七年，以京畿、应天等府直隶六部，改行中书省为布政使司，今当称十三布政使司，不当称省。</p><p>　　○官受杖撞郎之事始于汉明，後代因之，有杖属官之法。曹公性严，椽属公事往往加杖。宋刘道锡为广州刺史，杖治中苟齐文垂死。魏刘仁之监作晋阳城，杖前殷州刺史裴珍、并州刺史王绰。隋文帝诏诸司论属官罪，有律轻情重者，听于律外斟酌决杖。燕荣为幽州总管，元宏嗣除长史，惧辱，固辞。上知之，敕荣曰：&ldquo;弘嗣杖十已上罪皆奏闻。&rdquo;荣忿曰：&ldquo;竖子何敢弄我!&rdquo;乃遣弘嗣监纳仓粟，扬得一糠一批皆罚之，每笞不满十，然一日中或至三数。杜子美《送高三十五诗》：&ldquo;脱身簿尉中，始与捶楚辞。&rdquo;唐时自簿尉以上即不加捶楚，优于南北朝多矣。《黄氏日钞》：&ldquo;读韩文公《赠张公曹诗》云：&lsquo;判司卑官不堪说，未免捶楚尘埃间。&rsquo;然则唐之判司，簿尉类然与?&rdquo;然唐人之待卑官虽严，而卑官犹得以自申其法，如刘仁轨为陈仓尉，擅杀折冲都尉鲁宁是也。我朝判司簿尉以待新进士，而管库监当不以辱之，视唐重矣。乃近日上官苦役苛责甚于奴仆，官之辱，法之屈也，此事关系世道。</p><p>　　唐自兵兴以後，杖决之行即不止于簿尉。张镐杖杀豪州刺史闾丘晓，严武杖杀梓州刺史章彝，韩皋杖杀安吉令孙，柳仲郢杖杀南郑令权奕。刘晏为观察，自刺史六品以下得杖而後奏，则著之于令矣，《宋史》：&ldquo;理宗淳佑二年三月，诏今後州县官有罪，帅司毋辄加杖责。&rdquo;</p><p>　　《晋书&middot;王传》：&ldquo;为司徒左西属。檬以此职有谴则应受杖，固辞;诏为停罚，犹不就。&rdquo;则不独外吏矣。《南齐书&middot;陆澄传》：&ldquo;郎官旧有坐杖，有名无实。澄在官，积前往罚，一日并受千杖。&rdquo;《南史&middot;萧琛传》：&ldquo;齐明帝用法严峻，尚书郎坐杖罚者皆即科行。琛乃密启曰：&lsquo;郎有杖，起自後汉，尔时郎官位卑，亲主文案，与令史不异，故郎三十五人，令史二十人，士人多耻为此职。自魏晋以来，郎官稍重，今方参用高华，吏部又近于通贵，不应官高昔品而罚遵囊科。所以从来弹举虽在空文，许以推迁，或逢赦恩，或入春令，便得息停。宋元嘉、大明中，有被罚者，别繇犯件主心，非关常准。泰始、建元以来，并未施行。自奉敕之後，已行仓部郎江重欣，杖督五十，无不人怀惭惧。乞特赐输赎，使与令史有异，以彰优缓之泽。&rsquo;帝纳之。自是应受罚者依旧不行。&rdquo;此今日公谴拟杖之所自始。</p><p>　　《世说》：&ldquo;桓公在荆州，耻以威刑肃物。令史受杖，正从朱衣上过，桓式年少，从外来，云：&lsquo;向从阁下过，见令史受杖，上捎云根，下拂地足。&rsquo;桓公曰：&lsquo;我犹患其重。&rsquo;&rdquo;是令史服朱衣而受杖也。</p><p>　　《南齐书&middot;张融传》：&ldquo;大明五年制，二品清官，行憧斡杖不得出十，&rdquo;《梁书&middot;江传》：&ldquo;弟葺为吏部郎，坐杖曹中免官。&rdquo;郎官之杖，虚杖也，故至于千;憧斡之杖，实杖也，不得过十。然亦失中之法。</p><p>　　沈统，大明中为著作佐郎。先是，五省官所给斡僮不得杂役，太祖世，坐以免官者前後数百人。统役僮过差，有司奏免，世祖诏曰：&ldquo;自顷斡僮多不祗给，主可量听行杖。&rdquo;得行斡杖自此始也。</p><p>　　北朝政令比之南朝尤为严切。《高允传》言：&ldquo;魏初法严，朝士多见杖罚。&rdquo;《孝昭帝纪》言：&ldquo;尚书郎中剖断有失，辄加捶楚。&rdquo;而及其未世，则有如高阳王雍之以州牧而杖杀职官，唐邕之以录尚书而挝挞朝士。</p><p>　　○押字《集古录》有五代时帝王将相等&ldquo;署字&rdquo;一卷。所谓署字者，皆草书其名，今俗谓之画押，不知始于何代。岳珂《古家盆杆记》言：&ldquo;得晋永宁元年甓，有匠者姓名，下有文如押字。&rdquo;则晋已有之，然不可考。《南齐书》：&ldquo;太祖在领军府，令纪僧真学上手迹下名，报答书疏皆付僧真，上观之，笑曰：&lsquo;我亦不复能别也。&rsquo;&rdquo;何敬容署名，&ldquo;敬&rdquo;字则大作&ldquo;苟&rdquo;小为&ldquo;文&rdquo;，&ldquo;容&rdquo;字大为&ldquo;父&rdquo;。陆捶戏曰：&ldquo;公家&lsquo;苟&rsquo;既奇大，&lsquo;父&rsquo;亦不小。&rdquo;《魏书》：&ldquo;崔玄伯尤善行押之书，特尽精巧而不见遗迹。&rdquo;《北史》：&ldquo;斜律金不识文字，初名敦，苦其难署，改名为金，从其便易。犹以为难，神武乃指屋角，令识之。&rdquo;《北齐书入厍狄干不知书，署名为&lsquo;干&rsquo;字，逆上画之，时人谓之&ldquo;穿锥&rdquo;。又有武将王周，署名先为&ldquo;吉&rdquo;而後成其外。《陈书》：萧引善隶书，高宗尝披奏事，指引署名曰：&ldquo;此字笔势翩翩，似鸟之欲飞。&rdquo;《唐书》：董昌潜位，下制诏皆自署名。或曰：&ldquo;帝王无押诏。&rdquo;昌曰：&ldquo;不亲署，何由知我为天子?&rdquo;今人亦谓之&ldquo;花字&rdquo;。《北齐後主纪》：&ldquo;开府千余，仪同无数，领军一时二十，连判文书，各作花字，不具姓名，莫知谁也。&rdquo;黄伯思谓：&ldquo;魏晋以来法书，梁御府所藏皆是，朱异、唐怀克、沈炽文、姚怀珍等题名于首尾纸缝间，故或谓之押缝，或谓之押尾。後人花押盖沿于此。&rdquo;又云：&ldquo;唐人及国初前辈与人书牍，或只用押字，与名用之无异，上表章亦或尔，近世遂施押字于檄移。&rdquo;不知南北诸史言押字者如此之多。而《韩非子》言：&lsquo;田婴令官具押券，斗石参升之计。&rsquo;则战国时已有之，又不始于後世也。&rdquo;</p><p>　　《三国志&middot;少帝纪》注：&ldquo;《世说》及《魏氏春秋》并云：姜维寇陇右，时安东将军司马文王镇许昌，微还击维。至京师，帝御平乐观以临军过，中领军许允与左右小臣谋，因文王辞杀之，勒其众以退。大将军已书诏于前，文王人，帝方食粟，优人云午等唱曰：&ldquo;青头鸡，青头鸡。&rdquo;青头鸡者，鸭也。帝惧不敢发。按鸭者，劝帝押诏书耳。是则以亲署为押，己见于三国时矣。</p><p>　　○邸报《宋史&middot;刘奉世传》：&ldquo;先是，进奏院每五日具定本报状上枢密院，然後传之四方。而邸吏辄先期报下，或矫为家书，以人邮置。奉世乞革定本，去实封，但以通函腾报，从之。&rdquo;《吕溱传》：&ldquo;依智高寇岭南，诏奏邸毋得辄报。溱言一方有警，使诸道闻之，共得为备，今欲人不知，此意何也?&rsquo;&rdquo;《曹辅传》：&ldquo;政和後，帝多微行。始民间犹未知，及蔡京谢表有&lsquo;轻车小辇，七赐临幸。&rsquo;自是邸报闻四方。&rdquo;邸报&rdquo;字见于史书盖始于此时。然唐孙樵集中有《读开元杂报》一篇，则唐时已有之矣。</p><p>　　○酒禁先王之于酒也，礼以先之，刑以後之。《周书&middot;酒浩》：&ldquo;厥或告曰：&lsquo;群饮，汝勿佚，尽执拘以归于周，予其杀!&rsquo;&rdquo;此刑乱国用重典也。《周官&middot;萍氏》：&ldquo;几酒谨酒。&rdquo;而《司》：&ldquo;禁以属游饮食于市者。若不可禁，则搏而戮之。&rdquo;此刑平国用中典也。一献之礼，宾主百拜，终日饮酒而不得醉焉。则未及乎刑而坊之以礼也。故成康以下，天子无甘酒之失，卿士无酣歌之愆。至于幽王，而&ldquo;天不湎尔&rdquo;之诗始作，其教严矣。汉兴，萧何造律，三人以上无故群饮酒罚金四两。曹参代之，自谓遵其约束，乃园中闻吏醉歌呼而亦取酒张饮，与相应和。是并其画一之法而亡之也。坊民以礼，宾阝侯既阙之于前;纠民以刑，平阳复失之于後。弘羊踵此，从而榷酤，夫亦开之有其渐乎?</p><p>　　武帝天汉三年，初榷酒酤。昭帝始元六年，用贤良文学之议，罢之，而犹令民得以律占租卖，酒升四钱，遂以为利国之一孔，而酒禁之弛实滥觞于此。然史之所载，自孝宣已後，有时而禁，有时而开。至唐代宗广德二年十二月，诏天下州县，各量定酤酒户，随月纳税，除此之外，不问官私，一切禁断。自此名禁而实许之酤，意在榷钱而不在酒矣，宋仁宗乾兴初，言者以天下酒课月比岁增，无有艺极，非古禁群饮节用之意。孝宗淳熙中，李焘妻谓，设法劝饮，以敛民财。周辉《杂志》以为，惟恐其饮不多而课不羡，此榷酤之弊也。至今代，则既不榷缗而亦无禁令，民间遂以酒为日用之需，比于饔飧之不可阙，若水之流，滔滔皆是，而厚生正德之论莫有起而持之者矣。</p><p>　　邴原之游学，未尝饮酒，大禹之疏仪狄也;诸葛亮之治蜀，路无醉人，武王之化妹邦也。</p><p>　　《旧唐书&middot;杨惠元传》：&ldquo;充神策京西兵马使，镇奉天，诏移京西，戍兵万二千人，以备关东，帝御望春楼，赐宴，诸将列坐。酒至，神策将士皆不饮，帝使问之。惠元时为都将，对曰：&lsquo;臣初发奉天，本军帅张巨济与臣等约曰：&lsquo;斯役也，将策大勋，建大名，凯旋之日，当共为欢。苟未戎捷，无以饮酒。故臣等不敢违约而饮。&rsquo;既发，有司供饩于道路，唯惠元一军瓶不发，上称叹久之，降玺书慰劳。及田悦叛，诏惠元领禁兵三千，与诸将讨伐，御河夺三桥，皆惠元之功也。&rdquo;能以众整如此，即治国何难哉!</p><p>　　魏文成帝大安四年，酿酤饮者皆斩。金海陵正隆五年，朝官饮酒者死。元世祖至元二十年，造酒者本身配役，财产女子没官。可谓用重典者矣。然立法太过，故不久而弛也。</p><p>　　水为地险，酒为人险。故《易》交之言酒者无非《坎卦》，而《萍氏》：&ldquo;掌国之水禁&rdquo;，水与酒同官。徐尚书石腆有云：&ldquo;传曰：&lsquo;水懦弱，民押而玩之，故多死焉。&rsquo;酒之祸烈于火，而其亲人甚于水，有以夫，世尽夭于酒而不觉也，&rdquo;读是言者可以知保生之道。《萤雪丛说》言：&ldquo;顷年陈公大卿生平好饮，一日席上与同僚谈，举知命者不立乎岩墙之下，问之，其人曰：&lsquo;酒亦岩墙也。&rsquo;陈因是有闻，遂终身不饮。&rdquo;顷者米醪不足，而烟酒兴焉，则真变而为人矣。○赌博万历之末，太平无事，士大夫无所用心，问有相从赌博者。至天启中，始行马吊之戏。而今之朝士，若江南、山东，凡于无人不为此。有如韦昭论所云：&ldquo;穷日尽明，继以脂烛。人事旷而不修，宾旅阙而不接&rdquo;者。吁!可异也。考之《汉书》：安丘侯张拾、己阝侯黄遂、樊侯蔡辟方，并坐搏扌，免为城旦。师古曰：&ldquo;搏，或作&lsquo;博&rsquo;，六博也。扌，意钱之属也。&rdquo;</p><p>　　皆戏而赌取财物。《宋书&middot;王景文传》：&ldquo;为右卫将军，坐与奉朝请毛法因蒲戏，得钱百二十万，白衣领职。&rdquo;《刘康祖传》：&ldquo;为员外郎十年，再坐樗蒲戏免&rdquo;。《南史&middot;王质传》：&ldquo;为司徒左长史，坐招聚博徒免官，&rdquo;《金史&middot;刑志》：&ldquo;大定八年，制：品官犯赌博法，赃不满五十贯者，其法杖，听赎，再犯者杖之。上曰：&lsquo;杖者，所以罚小人也。既为职官，当先廉耻。既无廉耻，故以小人之罚罚之。&rsquo;&rdquo;今律犯赌博者，文官革职为民，武官革职随舍余食粮差操，亦此意也，但百人之中未有一人坐罪者，上下相容而法不行故也。晋陶侃勤于吏职，终日敛膝危坐，间外多事，千绪万端，罔有遗漏。诸参佐或以谈戏废事者，命取其酒器蒲博之具，悉投于江。将吏则加鞭朴，卒成中兴之业，为晋名臣。唐宋为殿中侍御史，同列有搏于台中者，将责名品而黜之，博者惶恐自匿。後为开元贤相。而史言文宗切于求理，每至刺史面辞，必殷勤戒敕曰：&ldquo;无嗜博，无饮酒。&rdquo;内外闻之，莫不悚息。然则勤吏事而纠风愆，乃救时之首务矣。《唐书》言杨国忠以善樗蒲得人供奉，常後出，专主蒲簿，计算钩画，分铢不误。帝悦曰：&ldquo;度支郎才也。&rdquo;卒用之而败。玄宗未年，荒佚，遂以小人乘君子之器，此亦国家之妖孽也。今之士大夫不慕姚崇、宋，而学杨国忠，亦终必亡而已矣。《山堂考索》：&ldquo;宋大中祥符五年三月丁酉，上封者言进士萧玄之本名琉，尝因赌博抵杖刑，今易名赴举登第，诏有司召玄之诘问，引伏，夺其敕，赎铜四十斤，遣之，&rdquo;宋制之严如此，今之进士有以不工赌博为耻者矣。</p><p>　　《晋中兴书》载：&ldquo;陶士行言，樗蒲，老子人胡所作，外国戏耳。近日士大夫多为之，安得不胥天下而为外国乎?&rdquo;</p><p>　　《辽史》：&ldquo;穆宗应历十九年正月甲午，与群臣为叶格戏，&rdquo;解曰：&ldquo;宋钱僖公家有页子揭格之戏。&rdquo;而其年二月己巳，即为小哥等所杀。君臣为谑，其祸乃不旋踵。此不祥之物，而今士大夫终日执之，其能免于效尤之咎乎!</p><p>　　《宋史&middot;太宗纪》：&ldquo;淳化二年闰月己丑，诏犯蒲博者斩。&rdquo;《元史&middot;世祖纪》：&ldquo;至元十二年，禁民间赌博，犯者流之北地。&rdquo;刑乱国用重典，固当如此。今日致太平之道何繇?曰：君子勤礼，小人尽力。</p><p>　　○京债赴铨守候，京债之累，于今为甚。《旧唐书&middot;武宗纪》：&ldquo;会昌二年二月丙寅，中书奏：&lsquo;赴选官多京债，到任填还，致其贪求，罔不由此。今年三铨，于前件州府得官者，许连状相保，户部各备两月加给料钱，至支时折下，所冀初官到任，不带息债，衣食稍足，可责清廉。&rsquo;从之。&rdquo;盖唐时有东选、南选，其在京铨授者止关内、河东两道。访使所属之官，不出一千余里之内，而犹念其举债之累，先于户部给与二月料钱，非惟恤下之仁，亦有劝廉之法。与今之职官到任，先办京债，剥下未足，而或借库银以偿之者，得失之数较然可知已。</p><p>　　若夫圣主之所行，有超出于前代者。《太祖实录》：&ldquo;吴元年七月丙子，除郡县官二百三十四人，赐知府、知州、知县文绮四、绢六、罗二、夏布六，父如之，母妻及长子各半。府、州、县佐贰官视长官半之，父如之，母妻及长子又半之。各府经历、知事同佐贰官，州、县吏目、典史视佐贰官又半之，父母妻子皆如之。其道里费，知府赐白金五十两，知州三十五两，知县三十两。同知视知府五之三，治中半之，通判推官五之二，州同知视府通判，经历及州判官视府同知半之，县丞、主簿视知县又半之，知事吏自典史皆十两，著为令。上曰：&ldquo;&lsquo;今新授官多出布衣，到任之初，或假贷于人，则他日不免侵渔百姓，不有以养其廉，而责之奉公难矣。&rsquo;&rdquo;&ldquo;洪武元年二月，诏中书省，自今新除府、州、县官，给赐白金一十两，布六匹。&rdquo;&ldquo;十年正月甲辰，上谓中书省臣曰：&lsquo;官员听选之在京者，宜早与铨注，即令赴任。闻久住客邸者，日有所费，甚至空乏，假贷于人，昔元之弊政，此亦一端。其常选官淹滞在京者，资用既乏，流为医卜，使人丧其所守，实朝廷所以待之者非其道也。自今铨选之後，以品为差，皆与道里费，仍令有司给舟车送之，著为令。&rsquo;&rdquo;&ldquo;十七年七月癸丑，北平税课司大使熊斯铭言：&lsquo;仕者得禄养亲，此人子之所愿也。然有道远而不得养其父母者，乞令有司给以舟车，惮得迎养，以尽人子之情。&rsquo;廷议以云南、两广、四川、福建官员家属赴任者，官为给舟车，已有定例。自今凡一千五百里以外者，宜依例给之。制可。&rdquo;岂非爱民之仁先于恤吏者乎?</p><p>　　○居官负债居官负债，虽非君子之行，似乎不干国法。乃考之于古，有以不偿债而免列侯者。《汉书》：孝文三年，&ldquo;河阳侯陈信，坐不偿人责过六月，免&rdquo;是也。有以不偿债而贬官者。《旧唐书》：&ldquo;李晟于，累官至右龙武大将军，沈湎酒色，恣为豪侈，积债至数千万，其子贷回鹘钱一万余贯不偿，为回鹘所诉。文宗怒，贬为定州司法参军&rdquo;是也。然此犹前代之事，使在今日，则回鹘当更贷之以钱，而为之营其善缺矣。</p><p>　　《元史》：太宗十二年，以官民贷回鹘金偿官者，岁加倍，名羊羔息，其害为甚。诏以官物代还，凡七万六干锭。仍命：凡假贷岁久，惟子本相侔而止。著为令。</p><p>　　○纳女汉工商为丞相，皇太後尝诏问商女，欲以备後宫。时女病。商意亦难之，以病对，不入。及商以闺门事见考，自知为王凤所中，惶怖，更欲内女为援。乃因新幸李婕妤家白见其女，为大中大夫张匡所奏，免相，欧血薨，溢日戾侯。援魏郑羲为西兖州刺史，贪鄙，纳女为嫔，徵为秘书监。及卒，尚书溢曰&ldquo;宣&rdquo;。诏曰：&ldquo;盖棺定谥，激浊扬清。羲虽夙有文业，而治阙廉清。尚书何乃情遗至公，愆违明典!依《谥法》：&lsquo;博文多见曰文&rsquo;，&lsquo;不勤成名曰灵&rsquo;，溢曰文灵。&rdquo;古之士大夫以纳女後宫为耻，今人则以为荣矣。</p><p>　　古之名士犹不肯与戚畹同列。魏夏侯玄为散骑黄门侍郎，尝进见，与皇後弟毛曾并坐。玄耻之，不悦，形之于色。宋路太後颇豫政事，弟子琼之宅与大常王僧达并门。尝盛车服卫从造僧达，僧达不为之礼。琼之以诉太後，太後大怒，告上曰：&ldquo;我尚在，而皆陵我家，死後乞食矣!&rdquo;欲罪僧达，上曰：&ldquo;琼之年少，自不宜轻造诸王。僧达贵公子，岂可以此事加罪?&rdquo;</p><p>　　○玉女弃归《汉书&middot;衡山王传》：&ldquo;太子女弟无采，嫁弃归。&rdquo;以王女之贵，为人妻而犹有见弃者。近古&ldquo;七出&rdquo;之条犹存，而王者亦不得以非礼制其臣下也。○罢官不许到京师《後汉书》言：&ldquo;汉法，罢免守令，非徵召不得妄到京师。&rdquo;见朝。至南京，必谒孝陵。罢职者不得入国门。此汉人这成法，所以防夤缘，清辇毂之意深矣。《册府元龟》载：&ldquo;後唐明宗长兴二年九月丙戌，太傅致仕。王建立，不由诏旨至京，通事不敢引对，留于阁门久之。自至後楼召见，帝以故将，不之罪。&rdquo;则知五代之朝，此法亦未尝弛也。</p>"}