{"id":"100268","title":"太子诸王定分第九（凡四章）","content":"<p>　　贞观七年，授吴王恪齐州都督。太宗谓侍臣曰：&ldquo;父子之情，岂不欲常相见耶!但家国事殊，须出作藩屏。且令其早有定分，绝觊觎之心，我百年后，使其兄弟无危亡之患也。&rdquo;</p><p>　　贞观十一年，侍御史马周上疏曰：&ldquo;汉、晋以来，诸王皆为树置失宜，不预立定分，以至於灭亡。人主熟知其然，但溺於私爱，故前车既覆而后车不改辙也。</p><p>　　今诸王承宠遇之恩有过厚者，臣之愚虑，不惟虑其恃恩骄矜也。昔魏武帝宠树陈思，及文帝即位，防守禁闭，有同狱囚，以先帝加恩太多，故嗣王从而畏之也。</p><p>　　此则武帝之宠陈思，適所以苦之也。且帝子何患不富贵，身食大国，封户不少，好衣美食之外，更何所须?而每年别加优赐，会无纪极。俚语曰：&lsquo;贫不学俭，富不学奢。&rsquo;言自然也。今陛下以大圣创业，岂惟处置见在子弟而已，当须制长久之法，使万代遵行。&rdquo;疏奏，太宗甚嘉之，赐物百段。</p><p>　　贞观十三年，谏议大夫褚遂良以每日特给魏王泰府料物，有逾於皇太子，上疏谏曰：&ldquo;昔圣人制礼，尊嫡卑庶。谓之储君，道亚霄极，甚为崇重，用物不计，泉货财帛，与王者共之。庶子体卑，不得为例，所以塞嫌疑之渐，除祸乱之源。</p><p>　　而先王必本於人情，然后制法，知有国家，必有嫡庶。然庶子虽爱，不得超越嫡子，正礼特须尊崇。如不能明立定分，遂使当亲者疏，当尊者卑，则佞巧之徒，乘机而动，私恩害公，或至乱国。伏惟陛下功超万古，道冠百王，发施号令，为世作法。一日万几或未尽美，臣职谏诤，无容静默。伏见储君料物，翻少魏王，朝野见闻，不以为是。《传》曰：&lsquo;臣闻爱子教以义方。&rsquo;忠、孝、恭、俭，义方之谓。昔汉窦太后及景帝并不识义方之理，遂骄恣梁孝王，封四十馀城，苑方三百里，大营宫室，选坏烂滞祁那烤尥蚣疲鼍膈希〔坏靡猓⒉《馈Ｐ垡嘟卷Щ囱敉酰钢领栋埽灯涓ㄒ酝巳弥迹瞿嘶衩狻Ｇ椅和跫刃鲁鲩x，伏愿恒存礼训，妙择师傅，示其成败;既敦之以节俭，又劝之以文学。</p><p>　　惟忠惟孝，因而奖之道德齐礼，乃为良器。此所谓圣人之教，不肃而成者也。&rdquo;</p><p>　　太宗深纳其言。</p><p>　　贞观十六年，太宗谓侍臣曰：&ldquo;当今国家何事最急?各为我言之。&rdquo;尚书右仆射高士廉曰：&ldquo;养百姓最急。&rdquo;黄门侍郎刘洎曰：&ldquo;抚四夷急。&rdquo;中书侍郎岑文本曰：&ldquo;《传》称：&lsquo;道之以德，齐之以礼。&rsquo;由斯而言，礼义为急。&rdquo;谏议大夫褚遂良曰：&ldquo;即日四方仰德，不敢为非，但太子、诸王，须有定分，陛下宜为万代法以遗子孙，此最当今日之急。&rdquo;太宗曰：&ldquo;此言是也。朕年将五十，已觉衰怠。既以长子守器东宫，诸弟及庶子数将四十，心常忧虑在此耳。但自古嫡庶无良佐，何尝不倾败家国。公等为朕搜访贤德，以辅储宫，爰及诸王，咸求正士。且官人事王，不宜岁久。岁久则分义情深，非意闚，多由此作。其王府官寮，勿令过四考。&rdquo;</p>"}