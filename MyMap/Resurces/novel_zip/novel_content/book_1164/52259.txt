{"id":"52259","title":"小雅·鱼藻之什 ","content":"<p>菀 柳 <br />　　 有菀者柳，不尚息焉？上帝甚蹈，无自暱焉。</p><p>　　俾予靖之，后予极焉。</p><p>　　有菀者柳，不尚愒焉？上帝甚蹈，无自瘵焉。</p><p>　　俾予靖之，后予迈焉。</p><p>　　有鸟高飞，亦傅于天。彼人之心，于何其臻。</p><p>　　曷予靖之，居以凶矜。</p><p>　　 <br />　　注释：</p><p>　　士大夫讽刺反复无常，使人不敢亲近的暴君。</p><p>　　菀：木茂也。尚：庶几。上帝：指君王。蹈：动。指变化无常。暱（音溺）：亲近。靖：谋。一说安定。极：诛也。</p><p>　　愒（音气）：休息。瘵（音债）：接。一说病。迈：行。指放逐。</p><p>　　傅：至。居：语词。凶矜：凶危（之地）。 <br /></p><p>角 弓 <br />　　 騂騂角弓，翩其反矣。兄弟昏姻，无胥远矣。</p><p>　　尔之远兮，民胥然兮。尔之教兮，民胥效兮。</p><p>　　此令兄弟，绰绰有裕。不令兄弟，交相为瘉。</p><p>　　民之无良，相怨一方。受爵不让，至于已斯亡。</p><p>　　老马反为驹，不顾其后。如食宜饇，如酌孔取。</p><p>　　毋教猱升木，如涂涂附。君子有徽猷，小人与属。</p><p>　　雨雪瀌瀌，见晛曰消。莫肯下遗，式居娄骄。</p><p>　　雨雪浮浮，见晛曰流。如蛮如髦，我是用忧。</p><p>　　 <br />　　注释：</p><p>　　士大夫刺主远骨肉亲佞人。</p><p>　　騂騂（音辛）：弓调貌。角弓：以角饰弓也。翩：反貌。反：弓之为物，张之则内来，弛之则外反。胥：相。胥：皆。</p><p>　　令：善。绰绰：宽裕舒缓貌。裕：宽。</p><p>　　老马反为驹：以教驹者教老马，比喻教之过迟。一说视老马为驹，任之以劳；一说人贪取；自忘其老。饇（音域）：饱。毋教猱升木，如涂涂附：疑为古谚语。指有人趋炎附势不用教；巴结人如涂泥，涂了又涂。猱，猿类。徽：美。猷：道。小人与属：小人都来依附。</p><p>　　瀌瀌（音标）：雨雪盛貌。晛（音线）：日气。莫肯下遗：指小人不肯卑下顺从。式：用。娄：敛。浮浮：雨雪盛貌。蛮、髦：南蛮、夷髦。古代西南少数民族名。 <br /></p><p>采 菽 <br />　　 采菽采菽，筐之筥之。君子来朝，何锡予之？</p><p>　　虽无予之，路车乘马。又何予之？玄衮及黼。</p><p>　　觱沸槛泉，言采其芹。君子来朝，言观其旂。</p><p>　　其旂淠淠，鸾声嘒嘒。载骖载驷，君子所届。</p><p>　　赤芾在股，邪幅在下。彼交匪纾，天子所予。</p><p>　　乐只君子，天子命之。乐只君子，福禄申之。</p><p>　　维柞之枝，其叶蓬蓬。乐只君子，殿天子之邦。</p><p>　　乐只君子，万福攸同。平平左右，亦是率从。</p><p>　　汎汎杨舟，绋馈何＠种痪樱熳涌</p><p>　　乐只君子，福禄膍之。优哉游哉，亦是戾矣。</p><p>　　 <br />　　注释：</p><p>　　赞美诸侯来朝以刺周幽王无理无信于诸侯。</p><p>　　玄衮：卷龙。黼（音甫）：黑与白谓之黼。</p><p>　　觱（音必）：水响声。沸：形容泉水冒出，如同沸水。槛泉：正出也。淠淠（音佩又音必）：动也。嘒嘒（音会）：有节奏。届：至。</p><p>　　芾：蔽膝。邪幅：形如今之裹腿。纾：缓；怠慢。申：重。</p><p>　　殿：镇定。平平：辩治不绝之貌。一说闲雅之貌。</p><p>　　绋（音弗）：大索。馈海ㄒ衾妫核？恨瘛Ｖ噶坎攀褂谩Ｄm（音皮）：厚赐。戾：至。 <br /></p><p>鱼 藻 <br />鱼在在藻，有颁其首。王在在镐，岂乐饮酒。</p><p>鱼在在藻，有莘其尾。王在在镐，饮酒乐岂。</p><p>鱼在在藻，依于其蒲。王在在镐，有那其居。</p><p>注释： </p><p>颂古讽今。</p><p>颁（音坟）：大首貌。岂（音凯）乐：欢乐。</p><p>莘（音身）：长貌。</p><p>蒲：香蒲。多年生水生草本植物。叶长而尖，可以编席，根茎可食。那（音挪）：安闲貌。 <br /></p><p>宾之初筵 <br />　　 宾之初筵，左右秩秩。笾豆有楚，殽核维旅。</p><p>　　酒既和旨，饮酒孔偕。钟鼓既设，举酬逸逸。</p><p>　　大侯既抗，弓矢斯张。射夫既同，献尔发功。</p><p>　　发彼有的，以祈尔爵。</p><p>　　籥舞笙鼓，乐既和奏。烝衎烈祖，以洽百礼。</p><p>　　百礼既至，有壬有林。锡尔纯嘏，子孙其湛。</p><p>　　其湛曰乐，各奏尔能。宾载手仇，室人入又。</p><p>　　酌彼康爵，以奏尔时。</p><p>　　宾之初筵，温闻其恭。其未醉止，威仪反反。</p><p>　　曰既醉止，威仪幡幡。舍其坐迁，屡舞僊僊。</p><p>　　其未醉止，威仪抑抑。曰醉既止，威仪怭怭。</p><p>　　是曰既醉，不知其秩。</p><p>　　宾既醉止，载号载呶。乱我笾豆，屡舞儭緝【。</p><p>　　是曰既醉，不知其邮。侧弁其俄，屡舞傞傞。</p><p>　　既醉而出，并受其福。醉而不出，是谓伐德。</p><p>　　饮酒孔嘉，维其令仪。</p><p>　　凡此饮酒，或醉或否。既立之监，或佐之史。</p><p>　　彼醉不臧，不醉反耻。式勿从谓，无俾大怠。</p><p>　　匪言勿言，匪由勿语。由醉之言，俾出童羖。</p><p>　　三爵不识，矧敢多又。</p><p>　　 <br />　　注释：</p><p>　　警戒饮酒失仪。</p><p>　　秩秩：肃敬。楚：列貌。殽：豆食。核：果类食品。旅：陈，摆设。孔偕：很好。逸逸：往来次序也。大侯：箭靶。抗：举。</p><p>　　烝：进。一说乃。衎（音看）：乐。烈：美。洽：合；齐。壬：大。林：盛。纯：大。嘏（音古）：福。湛（音担）：喜乐。奏：献。能：技能。手：取；择比。仇（音求）：匹；耦。室人入又：主人入于次，又射以耦宾也。康：虚。一说大。时：谓心所尊者。一说指射中者。</p><p>　　反反：慎重也。幡幡：失威仪也。舍其坐迁：舍其当坐当迁之礼。僊僊（音先）：舞貌；轻举貌。抑抑：庄重。怭怭（音必）：轻薄貌。秩：常度。</p><p>　　呶（音挠）：叫喊；喧哗。儭緝【（音欺）：舞不能自正也。邮：通訧。过错。侧：倾。俄：倾貌。傞傞（音蓑）：醉舞不止貌。并：指主人和客人。伐德：败坏道德。</p><p>　　式：发声词。勿从谓：勿从而劝勤之，使更饮也。谓，通为。由：事由；情由。由：因；由于。羖（音古）：黑色公羊。又：侑的假借，劝酒。 <br /></p><p>青 蝇 <br />　　 营营青蝇，止于樊。岂弟君子，无信谗言。</p><p>　　营营青蝇，止于棘。谗人罔极，交乱四国！</p><p>　　营营青蝇，止于榛。谗人罔极，构我二人。</p><p>　　 <br />　　注释：</p><p>　　讽刺统治者听信谗言。</p><p>　　营营：往来貌。樊：篱笆。岂弟：乐易也。</p><p>　　棘：一说酸枣树。罔极：指不中正。</p><p>　　构：合也。指挑拨。一说罗织陷害。 <br /></p><p>车 舝 <br />　　 间关车之舝兮，思娈季女逝兮！</p><p>　　匪饥匪渴，德音来括！虽无好友，式燕且喜。</p><p>　　依彼平林，有集维鷮。辰彼硕女，令德来教。</p><p>　　式燕且誉，好尔无射！</p><p>　　虽无旨酒，式饮庶几。虽无佳殽，式食庶几。</p><p>　　虽无德与女，式歌且舞！</p><p>　　陴彼高冈，析其柞薪。析其柞薪，其叶湑兮。</p><p>　　鲜我觏尔，我心写兮。</p><p>　　高山仰止，景行行之。四牡騑騑，六辔如琴。</p><p>　　觏尔新昏，以慰我心。</p><p>　　注释： </p><p>　　新婚宴饮。</p><p>　　间关：象声词。车的摩擦声。一说辗转。舝（音辖）：通辖。车轴铁头；车轴的键。括：会也。虽无好友：反意说法。一说友指女方。式：作语助。</p><p>　　依：茂木貌。平林：林木在平地者。鷮（音骄）：雉。射（音义）：厌。</p><p>　　柞：木名。湑：盛也。鲜（音险）：善。觏：见。</p><p>　　高山仰止，景行行之：高山仰视得见，远路行走得到。指有高德者而慕仰之，有明行者而行之。 <br /></p><p>頍 弁 <br />有頍者弁，实维伊何？尔酒既旨，尔殽既嘉。</p><p>岂伊异人？兄弟匪他。茑与女萝，施于松柏。</p><p>未见君子，忧心奕奕。既见君子，庶几说怿。</p><p>有頍者弁，实维何期？尔酒既旨，尔殽既时。</p><p>岂伊异人？兄弟具来。茑与女萝，施于松上。</p><p>未见君子，忧心怲怲。既见君子，庶几有臧。</p><p>有頍者弁，实维在首。尔酒既旨，尔殽既阜。</p><p>岂伊异人？兄弟甥舅。如彼雨雪，先集维霰。</p><p>死丧无日，无几相见。乐酒今夕，君子维宴。</p><p>注释：</p><p>宴饮兄弟亲戚。</p><p>頍（音亏，三声）：弁貌。一说前倾。弁：皮帽。实：是。茑（音鸟）与女萝：两种寄生植物。比喻兄弟亲戚相互依附。施（音义）：蔓延；延续。</p><p>期：通斯。语词。怲怲（音丙）：忧盛满也。</p><p>阜：丰富。霰（音线）：雪米。无几：没有多少。 <br /></p><p>鸳 鸯 <br />　　 鸳鸯于飞，毕之罗之。君子万年，福禄宜之。</p><p>　　鸳鸯在梁，戢其左翼。君子万年，宜其遐福。</p><p>　　乘马在厩，摧之秣之。君子万年，福禄艾之。</p><p>　　乘马在厩，秣之摧之。君子万年，福禄绥之。</p><p>　　 <br />　　注释：</p><p>　　士大夫颂古取物有道，自奉有节，以刺暴君。一说为亲迎婚娶之诗。</p><p>　　毕：有长柄的小网。罗：网。</p><p>　　戢（音急）：敛。</p><p>　　摧（音错）：铡草。秣（音末）：马料。艾（音义）：养。</p><p>　　绥（音随）：安。 <br /></p><p>桑 扈 <br />　　 交交桑扈，有莺其羽。君子乐胥，受天之祜。</p><p>　　交交桑扈，有莺其领。君子乐胥，万邦之屏。</p><p>　　之屏之翰，百辟为宪。不戢不难，受福不那。</p><p>　　兕觥其觩，旨酒思柔。彼交匪敖，万福来求。</p><p>　　 <br />　　注释：</p><p>　　统治者大宴宾客，赞美属臣。</p><p>　　交交：飞往来貌。一说小貌。桑扈：鸟名。又名小腊嘴或小桑鹰，亦称窃脂。莺：鸟羽有文采。乐胥：乐嘉。一说胥，语词。</p><p>　　领：颈。</p><p>　　翰：垣。屏障。喻人才。辟：君主。不戢（音急）不难：和且敬也。不，语词。那（音挪）：多。</p><p>　　觩（音求）：角上曲貌。思：语词。彼：疑为&ldquo;匪&rdquo;之误。交：绞，骄。一说侥幸。敖：傲。求：一说通逑。聚合。 <br /></p>"}