{"id":"52264","title":"周颂·闵予小子之什 ","content":"<p>般 </p><p>　　於皇时周，陟其高山。</p><p>　　嶞山乔岳，允犹翕河。</p><p>　　敷天之下，裒时之对，时周之命。</p><p>　　 <br />　　注释：</p><p>　　周成王时颂武王巡狩祀河岳。</p><p>　　般：乐名。</p><p>　　陟（音至）：周时祭山曰升，或曰陟。高山：指四岳。</p><p>　　嶞（音舵）：小山。允：语词。翕河：合河而祭之。</p><p>　　裒（音掊）：众。对：配。指众山川之神皆如是配而祭之。 <br /></p><p>赉 <br />　　 文王既勤止，我应受之。</p><p>　　敷时绎思，我徂维求定。</p><p>　　时周之命，於绎思。</p><p>　　 <br />　　注释：</p><p>　　武王克商，大封功臣于庙。</p><p>　　赉（音赖）：予，赐予。</p><p>　　敷时绎思：布文王之德，引申之及于无穷。徂：往。指往征。</p><p>　　时周之命：承周之命。 <br /></p><p>桓 <br />　　 绥万邦，娄丰年。</p><p>　　天命匪解，桓桓武王。</p><p>　　保有厥士，于以四方。</p><p>　　克定厥家，於昭于天，皇以间之。</p><p>　　 <br />　　注释：</p><p>　　周成王祀武王于明堂。</p><p>　　娄（音旅）：屡。</p><p>　　桓桓：威武。</p><p>　　士：当为土。古土、士同。</p><p>　　间：代。指代殷有天下。 <br /></p><p>酌 <br />　　 於铄王师，遵养时晦。</p><p>　　时纯熙矣，是用大介。</p><p>　　我龙受之，蹻蹻王之造。</p><p>　　载用有嗣，实维尔公允师。</p><p>　　注释： </p><p>　　颂武王能酌取先王之道以养民。</p><p>　″（音朔）：美。遵养时晦：退自循养，与时皆晦。</p><p>　　介：甲。一说戎衣；一说善。</p><p>　　龙：宠。蹻蹻：武貌。造：功。</p><p>　　载用有嗣：有继承者。实维尔公允师：继前人之事是法也。师，法则。 <br /></p><p>丝 衣 <br />　　 丝衣其紑，载弁俅俅。<br /> <br />　　自堂徂基，自羊徂牛。</p><p>　　鼐鼎及鼒，兕觥其觩。</p><p>　　旨酒思柔，不昊不敖，胡考之休。</p><p>　　 <br />　　注释：</p><p>　　周成王绎祭以宾礼事尸。</p><p>　　丝衣：祭服。紑（音否，二声）：衣服鲜明。俅俅：恭顺貌。</p><p>　　基：门槛。</p><p>　　鼐（音奈）：大鼎。鼒（音资）：小鼎。</p><p>　　昊：哗。大言也。敖（音傲）：傲慢。 <br /></p><p>良 耜 <br />畟畟良耜，俶载南亩。播厥百谷，实函斯活。</p><p>或来瞻女，载筐及筥。其饟伊黍，其笠伊纠。</p><p>其镈斯赵，以薅荼蓼。荼蓼朽止，黍稷茂止。</p><p>或之挃挃，积之栗栗。其崇如墉，其比如栉。</p><p>以开百室，百室盈止。妇子宁止，杀时犉牡。</p><p>有捄其角，以似以续，续古之人。</p><p>注释：</p><p>叙一年农事，丰收，祭祖，祈福。</p><p>畟畟（音册）：深耕入地貌。一说锋利。耜（音四）：古代农具。</p><p>饟（音响）：用食物款待。</p><p>镈（音博）：古代锄草农具。一说犁。赵（音条）：刺，破。荼：一说秽草。蓼：水草。</p><p>挃挃（音至）：收割作物的声音。栗栗：众多貌。崇：高。比：整齐。一说并列。栉（音节）：梳篦名。</p><p>犉（音纯）：黄毛黑嘴的牛。</p><p>以似以续：嗣前岁，续往事也。续古之人：求有良司穑也。即求好田祖。 <br /></p><p>载 芟 <br />　　 载芟载柞，其耕泽泽。千耦其耘，徂隰徂畛。</p><p>　　侯主侯伯，侯亚侯旅。侯强侯以，有嗿其馌。</p><p>　　思媚其妇，有依其士。有略其耜，俶载南亩。</p><p>　　播厥百谷，实函斯活。驿驿其达，有厌其杰。</p><p>　　厌厌其苗，绵绵其麃。载获济济，有实其积。</p><p>　　万亿及秭，为酒为醴。烝畀祖妣，以洽百礼。</p><p>　　有飶其香，邦家之光。有椒其馨，胡考之宁。</p><p>　　匪且有且，匪今斯今，振古如兹！</p><p>　　 <br />　　注释：</p><p>　　周成王时，大事垦荒、耕种、收获、祭祖祈福。</p><p>　　芟（音山）：除草。柞（音择）：砍伐树木。泽泽：耕地声。</p><p>　　主：家长。伯：长子。亚：仲叔。旅：子弟。以：用。嗿（音坦）：众饭食声。</p><p>　　依：一说依靠；一说盛貌。略：利。</p><p>　　实：种子。函：含。活：生。驿驿其达：谷皆出生之貌。厌：美。杰：长禾。</p><p>　　厌厌：茂盛貌。绵绵：详密貌。一说不绝貌。麃（音标）：耕耘。济济：均齐不绝貌。实：指粮食。</p><p>　（音必）、椒：食物芬芳。馨：芳香。胡：寿。</p><p>　　匪且有且，匪今斯今：不期有此，不期有今。振古如兹：自古如此。 <br /></p><p>小 毖 <br />　　 予其惩，而毖后患。</p><p>　　莫予荓蜂，自求辛螫。</p><p>　　肇允彼桃虫，拼飞维鸟。</p><p>　　未堪家多难，予又集于蓼。</p><p>　　 <br />　　注释：</p><p>　　成王惩管蔡之祸而自儆。</p><p>　　惩：警戒；警惕。毖：慎也。</p><p>　　荓（音拼）：使。辛螫：蜂刺人的辛辣痛。</p><p>　　肇：开始。允：语词。桃虫：鹪鹩。一种小鸟。拼（音翻）：翻。</p><p>　　蓼（音了）：苦蓼。 <br /></p><p>敬 之 <br />　　 敬之敬之，天维显思。</p><p>　　命不易哉，无曰高高在上。</p><p>　　陟降厥士，日监在兹。</p><p>　　维予小子，不聪敬止。</p><p>　　日就月将，学有缉熙于光明。</p><p>　　佛时仔肩，示我显德行。</p><p>　　 <br />　　注释：</p><p>　　周王戒勉自己。</p><p>　　敬：戒慎。显：见。</p><p>　　不易：言其难也。</p><p>　　陟降：升降。士：指群臣。一说事。</p><p>　　不聪敬止：一说指听而警戒。不、止，语词。</p><p>　　日就月将：日久月长；日积月累。缉熙于光明：谓渐积广大以至于光明。缉，绩，积。</p><p>　　佛（音闭）：弼，辅。时：是。仔肩：任。 <br /></p><p>访 落 <br />　　 访予落止？率时昭考。</p><p>　　於乎悠哉，朕未有艾。</p><p>　　将予就之，继犹判涣。</p><p>　　维予小子，未堪家多难。</p><p>　　绍庭上下，陟降厥家。</p><p>　　休矣皇考，以保明其身。</p><p>　　 <br />　　注释：</p><p>　　周成王即政，祭庙并咨谋群臣。</p><p>　　访：谋。落：始。率：循。昭考：一说指武王。</p><p>　　朕未有艾：心中无数。一说我不能达到。</p><p>　　将予就之，继犹判涣：将使予勉强以就之者，犹恐其判涣而不合也。判涣，分散。</p><p>　　绍：继。厥家：群臣。</p><p>　　以保明其身：指明察是非，择安去危，保全其身。 <br /></p><p>闵予小子 <br />　　 闵予小子，遭家不造！</p><p>　　嬛嬛在疚，於乎皇考，永世克孝。</p><p>　　念兹皇祖，陟降庭止。</p><p>　　维予小子，夙夜敬止。</p><p>　　於乎皇王，继序思不忘。</p><p>　　注释： </p><p>　　周成王丧中将即政，朝于宗庙。</p><p>　　闵：悼伤之言。小子：为王在丧的自称。也是谦称。不：语词。造：戚。</p><p>　　嬛嬛（音穷）：孤独貌。</p><p>　　陟降：上下。庭：直。一说指庭院。</p><p>　　敬止：戒慎。 <br /></p>"}