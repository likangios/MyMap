{"id":"52256","title":"小雅·节南山之什","content":"<p>雨无正 <br />浩浩昊天，不骏其德。降丧饥馑，斩伐四国。</p><p>　　旻天疾威，弗虑弗图。舍彼有罪，既伏其辜。</p><p>　　若此无罪，沦胥以铺。</p><p>　　周宗既灭，靡所止戾。正大夫离居，莫知我勚。</p><p>　　三事大夫，莫肯夙夜。邦君诸侯，莫肯朝夕。</p><p>　　庶曰式臧，覆出为恶。</p><p>　　如何昊天？辟言不信。如彼行迈，则靡所臻。</p><p>　　凡百君子，各敬尔身。胡不相畏！不畏于天。</p><p>　　戎成不退，饥成不遂。则我暬御，憯憯日瘁。</p><p>　　凡百君子，莫肯用讯。听言则答，谮言则退。</p><p>　　哀哉不能言，匪舌是出，维躬是瘁。</p><p>　　哿矣能言，巧言如流，俾躬处休。</p><p>　　维曰于仕，孔棘且殆。云不可使，得罪于天子；</p><p>　　亦云可使，怨及朋友。</p><p>　　谓尔迁于王都，曰予未有室家。</p><p>　　鼠思泣血，无言不疾。昔尔出居，谁从作尔室。</p><p>　　注释： </p><p>　　刺周幽王昏暴，小人误国。政令如雨之多而皆苛虐，非所以为政之道，故曰雨无正。</p><p>　　骏：长也。饥馑：谷不熟曰饥，菜不熟曰馑。疾威：疾，病人；威，罪人。这里指暴虐。既伏其辜：欲舍有罪之人，而匿其罪状。沦胥以铺：使无罪者见牵，率相引而遍得罪。</p><p>　　戾：定。正大夫：大正，六卿之长。勚（音义）：劳。三事：官名。指太师、太傅、太保。庶：庶几，也许可以。</p><p>　　辟言：法度之言。臻（音真）：至。</p><p>　　戎成不退：指用兵不息。遂：安。一说进；一说顺遂。暬（音泄）御：侍御。左右亲近之臣。憯（音惨）：忧貌。瘁：病。讯：谏。听言则答，谮言则退：以言之顺逆而取舍。</p><p>　　出（音脆）：病。哿（音阁或可）：表称许之词。可；嘉。</p><p>　　于：往。棘：急。殆：危。 <br /></p><p>十月之交 <br />十月之交，朔日辛卯。日有食之，亦孔之丑。</p><p>　　彼月而微，此日而微。今此下民，亦孔之哀。</p><p>　　日月告凶，不用其行。四国无政，不用其良。</p><p>　　彼月而食，则维其常。此日而食，于何不臧。</p><p>　　烨烨震电，不宁不令。百川沸腾，山冢崒崩。</p><p>　　高岸为谷，深谷为陵。哀今之人，胡憯莫惩。</p><p>　　皇父卿士，番维司徒。家伯维宰，仲允膳夫。</p><p>　　棸子内史，蹶维趣马。楀维师氏，艳妻煽方处。</p><p>　　抑此皇父，岂日不时。胡为我作，不即我谋。</p><p>　　彻我墙屋，田卒汙莱。曰予不戕，礼则然矣。</p><p>　　皇父孔圣，作都于向。择三有事，亶侯多藏。</p><p>　　不懸乓焕希率匚彝酢Ｔ裼谐德恚跃俞尴颉</p><p>　　黾勉从事，不敢告劳。无罪无孽，谗口嚣嚣。</p><p>　　下民之孽，匪降自天。噂沓背憎，职竞由人。</p><p>　　悠悠我里，亦孔之痗。四方有羡，我独居忧。</p><p>　　民莫不逸，我独不敢休。</p><p>　　天命不彻，我不敢效我友自逸。</p><p>　　注释： </p><p>　　诗中以发生日食、地震为上天告警，希望统治者有所改悔。诗谴责周幽王任用小人，滥用民力，嬖幸艳妻，政失常轨。诗中日食发生日推算为周幽王六年，即公元前776年9月6日，是世界上年月日可以稽考的最早的一次日食记录。</p><p>　　十月：周历十月。交：交替。朔：月光复苏为朔，夏历每月初一称朔。丑：恶，不好。微：无光。指月食。</p><p>　　告凶：告天下以兴亡之征也。行：道；度。</p><p>　　烨烨（音叶）：声光之盛也。可能是地震时出现的地光。震：雷。可能是地震时发出的隆隆声。冢：山顶。崒：崔嵬。一说碎。憯（音惨）：乃。</p><p>　　皇父、家伯、仲允：均为大臣的字。番、棸（音邹）、蹶（音贵）、楀（音举）：均为大臣的氏。艳：美色。煽：炽。方：正在；现时。</p><p>　　抑：一说通懿；一说叹词。作：为，发作。汙（音乌）：水池壅塞不通。莱：草名。这里泛指野草。戕：残害。</p><p>　　圣：聪明。这里有讽刺之意。向：邑名。择三有事：选择人来担任三卿。藏：积蓄；聚敛。懀ㄒ粲。涸敢玻磺恳病</p><p>　　孽：灾难。噂（音尊）沓：相对谈语，背则相憎。职：主。竞：强。</p><p>　　悠：忧思。里：病。痗（音妹）：病。羡：宽裕。天命不彻：上天不遵循常道。 <br /></p><p>正 月 <br />　　 正月繁霜，我心忧伤。民之讹言，亦孔之将。</p><p>　　念我独兮，忧心京京。哀我小心，癙忧以痒。</p><p>　　父母生我，胡俾我瘉。不自我先，不自我後。</p><p>　　好言自口，莠言自口。忧心愈愈，是以有侮。</p><p>　　忧心惸惸，念我无禄。民之无辜，并其臣仆。</p><p>　　哀我人斯，于何从禄。瞻乌爰止，于谁之屋。</p><p>　　瞻彼中林，侯薪侯蒸。民今方殆，视天梦梦。</p><p>　　既克有定，靡人弗胜。有皇上帝，伊谁云憎。</p><p>　　谓山盖卑？为岗为陵。民之讹言，宁莫之惩。</p><p>　　召彼故老，讯之占梦，具曰予圣，谁知乌之雌雄。</p><p>　　谓天盖高？不敢不局。谓地盖厚？不敢不蹐。</p><p>　　维号斯言，有伦有脊。哀今之人，胡为虺蜴。</p><p>　　瞻彼阪田，有菀其特。天之扤我，如不我克。</p><p>　　彼求我则，如不我得。执我仇仇，亦不我力。</p><p>　　心之忧矣，如或结之。今兹之正，胡然厉矣。</p><p>　　燎之方扬，宁或灭之。赫赫宗周，褒姒灭之。</p><p>　　终其永怀，又窘阴雨。其车既载，乃弃尔辅。</p><p>　　载输尔载，将伯助予。无弃尔辅，员于尔辐。</p><p>　　屡顾尔仆，不输尔载。终逾绝险，曾是不意。</p><p>　　鱼在于沼，亦匪克乐。潜虽伏矣，益孔之炤。</p><p>　　忧心惨惨，念国之为虐。</p><p>　　彼有旨酒，又有嘉殽。洽比其邻，昏姻孔云。</p><p>　　念我独兮，忧心慇慇。</p><p>　　佌佌佊有屋，蔌蔌方有穀。</p><p>　　民今之无禄，天夭是椓。</p><p>　　哿矣富人，哀此惸独。</p><p>　　 <br />　　注释：</p><p>　　刺周幽王宠爱褒姒，荒淫无道，致国危亡。</p><p>　　正月：夏历四月。一说周历六月。繁霜：霜多。将：大。京京：忧不止。癙（音鼠）忧：剧忧。痒（音养）：病。</p><p>　　瘉：病。莠言：恶言。愈愈：忧惧貌。</p><p>　　惸惸（音琼）：忧念貌。并：使。臣仆：奴仆。瞻乌爰止，于谁之屋：古时相传，乌集于富人之屋。这两句说，全国的人都已十分贫困，看乌能落在谁的屋上。</p><p>　　中林：林中。侯薪侯蒸：言林中有大木，其处维有薪蒸，喻朝中有贤者但聚小人。梦梦（音蒙）：形容昏聩。皇：君。上帝：指君王。伊：是。一说作语助。憎：恨。</p><p>　　盖：盍，何。</p><p>　　局：曲。弯着身子。蹐：小步。伦：道。脊：迹。胡为虺蜴：言人畏惧官吏如怕虺蜴。</p><p>　　阪田：山坡上的田。菀（音碗）：茂盛貌。特：特出之苗。扤（音误）：动，摇。则：作语助。仇仇：傲也。不我力：不用我。</p><p>　　正：政。宗周：镐京，指西周王朝。褒姒：褒国之女，周幽王后。</p><p>　　辅：车箱板。一说伏兔（车轮外旁增缚夹毂的两条直木，用以增强轮辐载重支力）；一说护持车的人。输：堕也。伯：长者。员：益也。曾是不意：曾不以是为意乎？</p><p>　　炤：明。惨惨：忧郁貌。</p><p>　　洽：和协。邻：近。亲近的人。云：周旋。慇慇：悲伤。</p><p>　　佌佌（音此）：小也。地位低微。蔌蔌（音素）：陋也。穀：俸禄。夭：摧残。椓：以斧劈柴。喻沉重打击。哿（音可）：表称许之词。可；嘉。 <br /></p><p>节南山 <br />　　 节彼南山，维石岩岩。赫赫师尹，民具尔瞻。</p><p>　　忧心如惔，不敢戏谈。国既卒斩，何用不监。</p><p>　　节彼南山，有实其猗。赫赫师尹，不平谓何。</p><p>　　天方荐瘥，丧乱弘多。民言无嘉，憯莫惩嗟。</p><p>　　尹氏大师，维周之氐。秉国之均，四方是维。</p><p>　　天子是毗，俾民不迷。不吊昊天，不宜空我师。</p><p>　　弗躬弗亲，庶民弗信。弗问弗仕，勿罔君子。</p><p>　　式夷式已，无小人殆。琐琐姻亚，则无膴仕。</p><p>　　昊天不傭，降此鞫讻。昊天不惠，降此大戾。</p><p>　　君子如届，俾民心阕。君子如夷，恶怒是违。</p><p>　　不吊昊天，乱靡有定。式月斯生，俾民不宁。</p><p>　　忧心如酲，谁秉国成。不自为政，卒劳百姓。</p><p>　　驾彼四牡，四牡项领。我瞻四方，蹙蹙靡所骋。</p><p>　　方茂尔恶，相尔矛矣。既夷既怿，如相酬矣。</p><p>　　昊天不平，我王不宁。不惩其心，覆怨其正。</p><p>　　家父作诵，以究王讻。式讹尔心，以畜万邦。</p><p>　　 <br />　　注释：</p><p>　　周大夫家父，刺太师尹氏，旷废职务，任用小人，贻祸人民。</p><p>　　节：高峻貌。岩岩：积石貌。师：太师。周三公之官，职掌兵权，类似大帅。具：俱。惔（音谈）：火烧。卒：尽。斩：灭绝。监：察。</p><p>　　有实其猗：山坡壮阔。荐：重。瘥（音错）：疾病。憯（音惨）：作语助。曾，乃。惩：止。嗟：语末助词。</p><p>　　氐：根本。秉：掌握。均：平。维：系。毗（音皮）：优厚。一说弼辅。吊：善。昊天：老天。空：空乏；困穷。师：大军。一说众民。</p><p>　　仕：察。式夷式已：为政公平，停止暴虐。一说或被伤害或停职。琐琐：小貌。姻亚：婿之父曰姻，两婿相谓曰亚。膴（音舞）：厚。仕：任用。膴仕，高位厚禄。</p><p>　　傭：均。鞫：极，穷。讻：凶，祸乱。戾：灾祸。届：极，止。阕（音却）：止息。夷：伤。一说平正。</p><p>　　酲（音成）：病于酒。成：平。</p><p>　　蹙蹙（音促）：缩小之貌。局促不得舒展。相：视。怿：喜悦。酬：酬酢。言反复无常，时则刀兵相见，时则酒席相劝。</p><p>　　作诵：作诗讽谏。讹（音俄）：化。畜：休养；安定。 <br /></p><p>无 羊 <br />　　 谁谓尔无羊，三百维群。</p><p>　　谁谓尔无牛，九十其犉。</p><p>　　尔羊来思，其角濈濈。尔牛来思，其耳湿湿。</p><p>　　或降于阿，或饮于池，或寝或讹。</p><p>　　尔牧来思，何蓑何笠，或负其糇。</p><p>　　三十维物，尔牲则具。</p><p>　　尔牧来思，以薪以蒸，以雌以雄。</p><p>　　尔羊来思，矜矜兢兢，不骞不崩。</p><p>　　麾之以肱，毕来既升。</p><p>　　牧人乃梦，众维鱼矣，旐维旟矣。</p><p>　　大人占之，众维鱼矣，实维丰年。</p><p>　　旐维旟矣，室家溱溱。</p><p>　　 <br />　　注释：</p><p>　　赞畜牧兴旺，牛羊繁盛。</p><p>　　犉（音闰，二声）：黄牛黑唇。一说牛七尺为犉。濈濈（音及）：聚集貌。湿湿（音气）：牲畜耳朵摇动貌。</p><p>　　讹：动。何（音贺）：同荷。担，引申为戴。物：颜色。</p><p>　　蒸：粗曰薪，细曰蒸。矜矜、兢兢：坚强貌。骞：亏。崩：群疾也。升：登。指入圈。</p><p>　　众：螽。蝗虫。旐、旟：旗名。龟蛇为旐，鸟隼为旟。溱溱（音真）：众也。 <br /></p><p>斯 干 <br />秩秩斯干，幽幽南山。如竹苞矣，如松茂矣。</p><p>　　兄及弟矣，式相好矣，无相犹矣。</p><p>　　似续妣祖，筑室百堵。</p><p>　　西南其户，爰居爰处，爰笑爰语。</p><p>　　约之阁阁，椓之橐橐。</p><p>　　风雨攸除，鸟鼠攸去，君子攸芋。</p><p>　　如跂斯翼，如矢斯棘，</p><p>　　如鸟斯革，如翚斯飞，君子攸跻。</p><p>　　殖殖其庭，有觉其楹。</p><p>　　哙哙其正，哕哕其冥，君子攸宁。</p><p>　　下莞上簟，乃安斯寝。乃寝乃兴，乃占我梦。</p><p>　　吉梦维何？维熊维罴，维虺维蛇。</p><p>　　大人占之，维熊维罴，男子之祥。</p><p>　　维虺维蛇，女子之祥。</p><p>　　乃生男子。载寝之床，载衣之裳，载弄之璋。</p><p>　　其泣喤喤，朱芾斯皇，室家君王。</p><p>　　乃生女子。载寝之地，载衣之裼，载弄之瓦。</p><p>　　无非无仪，唯酒食是议，无父母诒罹。</p><p>　　 <br />　　注释：</p><p>　　帝王宫室落成的颂歌，末两章写生男育女，家族兴盛。</p><p>　　秩秩：顺序貌。干：水涯，水边。幽幽；深远貌。苞：草盛貌。犹：尤，过失。</p><p>　　似续：同嗣续。继承。</p><p>　　约：束。阁阁：历历，分明可数。橐橐（音托）：板筑时用杵实土的声音。攸：语助，无义。芋：覆。一说宇。</p><p>　　棘：急。一说屋角。革：翼，翅。翚（音辉）：野鸡。</p><p>　　殖殖：平正。觉：高大。楹：厅堂前的柱子。哙哙（音快）：宽明之貌。正：昼也。哕哕（音会）：光明貌。冥：夜。</p><p>　　莞（音关）：植物名。水葱，席子草。一说小蒲之席也。罴（音皮）：熊的一种。长头高脚，猛憨多力，能拔树。虺（音毁）：脆脚蜥。</p><p>　　大人：占梦之官，即太卜。大音太。</p><p>　　璋：古时上朝用的玉制物。朱芾：蔽膝。红色为贵。<br />　　裼（音替）：婴儿包被。瓦：古代纺线的纺锤。仪：善。</p><p>我行其野 <br />　　 我行其野，蔽芾其樗。昏姻之故，言就尔居。</p><p>　　尔不我畜，复我邦家。</p><p>　　我行其野，言采其蓫。昏姻之故，言就尔宿。</p><p>　　尔不我畜，言归斯复。</p><p>　　我行其野，言采其葍。不思旧姻，求尔新特。</p><p>　　成不以富，亦祗以异。</p><p>　　 <br />　　注释：</p><p>　　女子远嫁异国被遗弃，抒发其悔恨和愤怒。</p><p>　　畜：养。一说好。</p><p>　　蓫（音逐）：草名。羊蹄菜。</p><p>　　葍（音福）：一种多年生的蔓草，又名小旋花。地下茎可食。成：即诚。祗：适。 <br /></p><p>黄 鸟 <br />黄鸟黄鸟，无集于榖，无啄我粟。</p><p>此邦之人，不我肯穀。</p><p>言旋言归，复我邦族。</p><p>黄鸟黄鸟，无集于桑，无啄我粱。</p><p>此邦之人，莫可与明。</p><p>言旋言归，复我诸兄。</p><p>黄鸟黄鸟，无集于栩，无啄我黍。</p><p>此邦之人，不可于处。</p><p>言旋言归，复我诸父。</p><p>注释： </p><p>寄居异国，受到冷遇而思归。</p><p>榖：木名。楮树；构树，皮可制纸。</p><p>穀（音谷）：善。</p><p>复：还。</p><p>明（音盟）：盟。一说晓谕。 <br /></p><p>白 驹 <br />皎皎白驹，食我场苗。絷之维之，以永今朝。</p><p>　　所谓伊人，於焉逍遥。</p><p>　　皎皎白驹，食我场藿。絷之维之，以永今夕。</p><p>　　所谓伊人，於焉嘉客。</p><p>　　皎皎白驹，贲然来思。尔公尔侯，逸豫无期。</p><p>　　慎尔优游，勉尔遁思。</p><p>　　皎皎白驹，在彼空谷。生刍一束，其人如玉。</p><p>　　毋金玉尔音，而有遐心。</p><p>　　 <br />　　注释：</p><p>　　刺宣王不能留贤。</p><p>　　皎皎：洁白，光明。这里指马皮毛发光。絷（音执）：绊。维：拴。焉：此，在这儿。</p><p>　　贲（音闭）：饰也。一说光采之貌。逸豫：安乐。勉：抑止之词。遁：隐去。一说走。</p><p>　　空谷：穹谷；深谷。音：信。遐：远。 <br /></p><p>祈 父 <br />　　 祈父，予王之爪牙。</p><p>　　胡转予于恤，靡所止居。</p><p>　　祈父，予王之爪士。</p><p>　　胡转予于恤，靡所底止。</p><p>　　祈父，亶不聪。</p><p>　　胡转予于恤，有母之尸饔。</p><p>　　 <br />　　注释：</p><p>　　兵士怒于久役，责司马征调失常。</p><p>　　祈父（音甫）：官名。即圻父，是职掌封圻兵甲的司马。爪牙：虎士。对武臣的比喻。恤：忧。</p><p>　　爪士：虎臣。对武臣的比喻。底：至也。</p><p>　　亶（音胆）：诚。尸：主。饔（音庸）：熟食。 <br /></p>"}