{"id":"52245","title":"国风·魏风","content":"<p>硕 鼠 <br />　　 硕鼠硕鼠，无食我黍！三岁贯女，莫我肯顾。</p><p>　　逝将去女，适彼乐土。乐土乐土，爰得我所？</p><p>　　硕鼠硕鼠，无食我麦！三岁贯女，莫我肯德。</p><p>　　逝将去女，适彼乐国。乐国乐国，爰得我直？</p><p>　　硕鼠硕鼠，无食我苗！三岁贯女，莫我肯劳。</p><p>　　逝将去女，适彼乐郊。乐郊乐郊，谁之永号？</p><p>　　注释： </p><p>　　劳动人民把统治者喻为偷粮老鼠，发誓要到没有剥削的乐土去。</p><p>　　硕鼠：大老鼠。一说田鼠。黍：粘米，谷类。贯：事也。</p><p>　　逝：誓。</p><p>　　直：同值。</p><p>　　劳：慰劳。</p><p>　　永号：永叹。 <br /></p><p>伐 檀 <br />　　 坎坎伐檀兮，置之河之干兮，河水清且涟猗。</p><p>　　不稼不穑，胡取禾三百廛兮？</p><p>　　不狩不猎，胡瞻尔庭有县亍毁猓</p><p>　　彼君子兮，不素餐兮！</p><p>　　坎坎伐辐兮，置之河之侧兮，河水清且直猗。</p><p>　　不稼不穑，胡取禾三百亿兮？</p><p>　　不狩不猎，胡瞻尔庭有县特兮？</p><p>　　彼君子兮，不素食兮！</p><p>　　坎坎伐轮兮，置之河之漘兮，河水清且沦猗。</p><p>　　不稼不穑，胡取禾三百囷兮？</p><p>　　不狩不猎，胡瞻尔庭有县鹑兮？</p><p>　　彼君子兮，不素飧兮！</p><p>　　 <br />　　注释：</p><p>　　劳动者对统治者不劳而获的讽刺。</p><p>　　坎坎：伐木声。干：河岸。涟：波纹。猗（音一）：类似啊，语词。</p><p>　　稼（音架）：播种。穑（音色）：收割。廛（音蝉）：束。一说古制百亩。</p><p>　　县：古悬字。亍唬ㄒ艋叮衡怠Ｒ凰涤仔〉暮选</p><p>　　素餐：不劳而获。</p><p>　　直：水流的直波。</p><p>　　亿：束。</p><p>　　特：三岁的小兽。</p><p>　　漘（音纯）：河坝。</p><p>　　囷（音逡）：束。一说圆形的谷仓。</p><p>　　飧（音孙）：晚餐。 <br /></p><p>十亩之间 <br />　　 十亩之间兮，</p><p>　　桑者闲闲兮，</p><p>　　行与子还兮。</p><p>　　十亩之外兮，</p><p>　　桑者泄泄兮，</p><p>　　行与子逝兮。</p><p>　　注释： </p><p>　　采桑者之歌。一说有归农思想者的咏叹。</p><p>　　闲闲：宽闲貌。</p><p>　　行：且。</p><p>　　泄泄：同闲闲，十分悠闲的样子。一说多言；一说多人之貌。 <br /></p><p>陟 岵 <br />　　 陟彼岵兮，瞻望父兮。<br />　　父曰：嗟！予子行役，夙夜无已。</p><p>　　上慎旃哉！犹来！无止！</p><p>　　陟彼屺兮，瞻望母兮。</p><p>　　母曰：嗟！予季行役，夙夜无寐。</p><p>　　上慎旃哉！犹来！无弃！</p><p>　　陟彼冈兮，瞻望兄兮。</p><p>　　兄曰：嗟！予弟行役，夙夜无偕。</p><p>　　上慎旃哉！犹来！无死！</p><p>　　注释： </p><p>　　征人远役，登高瞻望，想象父母兄弟对他的思念和希望。</p><p>　　陟（音志）：登。岵（音户）：有草木的山。</p><p>　　予子：歌者想象中，其父对他的称呼。</p><p>　　上：尚。旃（音沾）：之，作语助。犹：可。</p><p>　　屺（音起）：无草木的山。</p><p>　　季：兄弟中排行第四或最小。 <br /></p><p>园有桃 <br />　　 园有桃，其实之肴。心之忧矣，我歌且谣。</p><p>　　不知我者，谓我士也骄。</p><p>　　彼人是哉，子曰何其？</p><p>　　心之忧矣，有谁知之！有谁知之！盖亦勿思！</p><p>　　园有棘，其实之食。心之忧矣，聊以行国。</p><p>　　不知我者，谓我士也罔极。</p><p>　　彼人是哉，子曰何其？</p><p>　　心之忧矣，有谁知之！有谁知之！盖亦勿思！</p><p>　　注释： </p><p>　　士人处于困境，叹息知己难得。</p><p>　　歌、谣：曲合乐曰歌，徒歌曰谣。</p><p>　　其：作语助。</p><p>　　盖（音何）：通盍，何。亦：作语助。</p><p>　　棘：指酸枣。行国：到处流浪。</p><p>　　罔极：无极，妄想。 <br /></p><p>汾沮洳 <br />彼汾沮洳，言采其莫。彼其之子，美无度。</p><p>美无度，殊异乎公路。</p><p>彼汾一方，言采其桑。彼其之子，美如英。</p><p>美如英，殊异乎公行。</p><p>彼汾一曲，言采其藚。彼其之子，美如玉。</p><p>美如玉，殊异乎公族。</p><p>注释： </p><p>女子赞爱人的品质才能超过贵族将军。以刺品质低劣、游手好闲的贵族。</p><p>汾：汾水。沮洳（音居如）：低湿的地方。莫：草名。即酸模，又名羊蹄菜。多年生草本，有酸味。度：衡量。</p><p>殊异：优异出众。公路：官名。掌诸侯的路车。</p><p>公行（音杭）：官名。掌诸侯的兵车。</p><p>藚（音序）：药用植物，即泽泻草。多年生沼生草本，具地下球茎。</p><p>公族：官名。掌诸侯的属车。 <br /></p><p>葛 屦 <br />纠纠葛屦，可以履霜。</p><p>掺掺女手，可以缝裳。</p><p>要之襋之，好人服之。</p><p>好人提提，宛然左辟。</p><p>佩其象揥，维是褊心。</p><p>是以为刺。</p><p>注释： </p><p>对傲慢的贵族妇女的讽刺。女仆为主人缝制衣鞋，主人大模大样，不理不睬。<br />纠纠：缭缭，缠绕。屦（音具）：鞋。</p><p>掺掺（仙）：同纤纤。</p><p>要（音妖）：腰，作动词。一说钮襻。襋（音及）：衣领，作动词。</p><p>提提（音时）：一说腰细貌，一说安舒貌。宛然：回转貌。左辟：左避。</p><p>揥（音替）：古首饰，可以搔头。类似发篦。褊（音偏）心：心地狭窄。</p><p>刺：讽刺。 <br /></p>"}