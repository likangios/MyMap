{"id":"52249","title":"国风·陈风","content":"<p>泽 陂 <br />　　 彼泽之陂，有蒲与荷。有美一人，伤如之何？</p><p>　　寤寐无为，涕泗滂沱。</p><p>　　彼泽之陂，有蒲与蕑。有美一人，硕大且卷。</p><p>　　寤寐无为，中心悁悁。</p><p>　　彼泽之陂，有蒲菡萏。有美一人，硕大且俨。</p><p>　　寤寐无为，辗转伏枕。</p><p>　　 <br />　　注释：</p><p>　　女子在荷塘泽畔恋那碰到的青年。</p><p>　　陂（音杯）：堤防，堤岸。一说水池的边沿，湖滨。伤：忧思。一说女性第一人称代名词。</p><p>　　涕：眼泪。泗：鼻涕。</p><p>　　蕑（音肩）：兰草。卷（音全）：好貌。一说勇壮；一说美鬓。</p><p>　　悁悁（音冤）：郁郁不乐。</p><p>　　菡萏（音汗旦）：荷花。俨：双下巴。 <br /></p><p>株 林 <br />　　 胡为乎株林？从夏南兮？</p><p>　　匪适株林，从夏南兮！</p><p>　　驾我乘马，说于株野。</p><p>　　乘我乘驹，朝食于株。</p><p>　　 <br />　　注释：</p><p>　　陈灵公淫于夏姬，国人作此诗讽刺他。</p><p>　　株林：夏氏的食邑。指夏姬的住地。夏南：夏姬之子，夏征舒，字夏南。这里隐指夏姬。</p><p>　　我：陈灵公。说（音睡）：停车休息。 <br /></p><p>月 出 <br />月出皎兮。佼人僚兮。</p><p>　　舒窈纠兮。劳心悄兮。</p><p>　　月出皓兮。佼人懰兮。</p><p>　　舒忧受兮。劳心慅兮。</p><p>　　月出照兮。佼人燎兮。</p><p>　　舒夭绍兮。劳心惨兮。</p><p>　　 <br />　　注释：</p><p>　　月下想念一个漂亮的姑娘。</p><p>　　佼（音嚼）：姣之借。美好貌。僚（音辽）：美丽。</p><p>　　窈纠（音咬脚）：谓妇女行步舒缓。劳心：思念。悄：忧。</p><p>　　懰（音刘）：妩媚。</p><p>　　忧受：舒迟之貌。慅（音草）：忧愁，心神不安。</p><p>　　燎：明也。一说姣美。</p><p>　　夭绍：体态柔美。惨（音草）：忧愁貌。 <br /></p><p>防有鹊巢 <br />　　 防有鹊巢，邛有旨苕。</p><p>　　谁侜予美？心焉忉忉。</p><p>　　中唐有甓，邛有旨鷊。</p><p>　　谁侜予美？心焉惕惕。</p><p>　　 <br />　　注释：</p><p>　　因爱人受人欺诳而感心忧。</p><p>　　防：水坝。一说堤岸；一说枋，常绿乔木，可为红色染料。邛（音穷）：山丘。旨：美。苕（音条）：草名。凌霄花。一说翘摇。一说苇花。</p><p>　　侜（音舟）：谎言欺骗。</p><p>　　唐：朝堂前和宗庙门内的大路。甓（音屁）：古代的砖，用以作瓦沟。鷊（音义）：绶草，十样锦。</p><p>　　惕惕：忧惧。 <br /></p><p>墓 门 <br />　　 墓门有棘，斧以斯之。</p><p>　　夫也不良，国人知之。</p><p>　　知而不已，谁昔然矣。</p><p>　　墓门有梅，有枭萃止。</p><p>　　夫也不良，歌以讯之。</p><p>　　讯予不顾，颠倒思予。</p><p>　　 <br />　　注释：</p><p>　　谴责坏人。</p><p>　　墓门：一说陈国城名。斯：砍。</p><p>　　谁昔：往昔，由来已久。</p><p>　　枭：鸟名。猫头鹰。萃（音翠）：草丛生貌。引申为聚集，群栖。</p><p>　　讯：谏，劝。</p><p>　　颠倒思予：颠倒予思。即好事说成坏事。 <br /></p><p>东门之杨 <br />　　 东门之杨，其叶牂牂，</p><p>　　昏以为期，明星煌煌。</p><p>　　东门之杨，其叶肺肺，</p><p>　　昏以为期，明星皙皙。</p><p>　　 <br />　　注释：</p><p>　　男女恋爱，约会于黄昏之后。</p><p>　　牂牂（音脏）：风吹树叶的响声。一说茂盛貌。</p><p>　　昏：黄昏。明星：启明星。煌煌：明亮。</p><p>　　肺肺（音配）：同牂牂。</p><p>　　皙（音西）：同煌煌。 <br /></p><p>东门之池 <br />　　 东门之池，可以沤麻。</p><p>　　彼美淑姬，可以晤歌。</p><p>　　东门之池，可以沤苎。</p><p>　　彼美淑姬，可以晤语。</p><p>　　东门之池，可以沤菅。</p><p>　　彼美淑姬，可以晤言。</p><p>　　 <br />　　注释：</p><p>　　恋爱诗，男女约会摆谈、唱歌。</p><p>　　池：护城河。沤：用水浸泡。</p><p>　　晤歌：用歌声互相唱和。</p><p>　　苎：苎麻。多年生草本植物，茎皮含纤维质，可做绳，织夏布。</p><p>　　菅（音间）：菅草。茅属，多年生草本植物，叶子细长，可做索。 <br /></p><p>衡 门 <br />　　 衡门之下，可以栖迟。</p><p>　　泌之洋洋，可以乐饥。</p><p>　　岂其食鱼，必河之鲂？</p><p>　　岂其取妻，必齐之姜？</p><p>　　岂其食鱼，必河之鲤？</p><p>　　岂其取妻，必宋之子？</p><p>　　 <br />　　注释：</p><p>　　没落贵族的自我安慰之作。</p><p>　　衡门：横木为门，简陋的门。一说东西曰横，指陈国东西头的门。可以：一说何以。栖迟：游息。</p><p>　　泌（音密）：泉水名。洋洋：水流貌。乐饥：言清泉供欣赏，可以忘饥。 <br /></p><p>东门之枌 <br />　　 东门之枌，宛丘之栩。</p><p>　　子仲之子，婆娑其下。</p><p>　　榖旦于差，南方之原。</p><p>　　不绩其麻，市也婆娑。</p><p>　　榖旦于逝，越以鬷迈。</p><p>　　视尔如荍，贻我握椒。</p><p>　　 <br />　　注释：</p><p>　　良辰美景，青年男女会舞于市上。</p><p>　　枌（音坟）：木名。白榆。栩（音许）：柞树。</p><p>　　子仲：陈国的姓氏。婆娑：舞蹈。</p><p>　　榖（音古）：良辰，好日子。差：择。</p><p>　　越以：作语助。鬷（音宗）：众。</p><p>　　荍（音瞧）：锦葵。草本植物，夏季开紫色或白色花。椒：花椒。 <br /></p><p>宛 丘 <br />　　 子之汤兮，宛丘之上兮。</p><p>　　洵有情兮，而无望兮。</p><p>　　坎其击鼓，宛丘之下。</p><p>　　无冬无夏，值其鹭羽。</p><p>　　坎其击缶，宛丘之道。</p><p>　　无冬无夏，值其鹭翿。</p><p>　　 <br />　　注释：</p><p>　　讽刺游荡、荒淫无度者。</p><p>　　汤（音荡）：荡之借字。游荡，放荡。宛丘：四周高中间低的土山。</p><p>　　望：德望。一说观望；一说望祀；一说仰望。</p><p>　　坎：击鼓声。</p><p>　　值：持。鹭羽：舞蹈道具。</p><p>　　缶（音否）：瓦器。</p><p>　　翿（音到）：舞蹈道具。聚鸟羽于柄头，下垂如盖。 <br /></p>"}