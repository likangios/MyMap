{"id":"52263","title":"大雅·生民之什","content":"<p>板 <br />　　 上帝板板，下民卒瘅。出话不然，为犹不远。</p><p>　　靡圣管管，不实于亶。犹之未远，是用大谏。</p><p>　　天之方难，无然宪宪。天之方蹶，无然泄泄。</p><p>　　辞之辑矣，民之洽矣。辞之怿矣，民之莫矣。</p><p>　　我虽异事，及尔同僚。我即尔谋，听我嚣嚣。</p><p>　　我言维服，勿以为笑。先民有言，询当刍荛。</p><p>　　天之方虐，无然谑谑。老夫灌灌，小子蹻蹻。</p><p>　　匪我言耄，尔用忧谑。多将熇熇，不可救药。</p><p>　　天之方懠，无为夸毗。威仪卒迷，善人载尸。</p><p>　　民之方殿屎，则莫我敢葵.丧乱蔑资，曾莫惠我师。</p><p>　　天之牖民，如埙如篪。如璋如圭，如取如携。</p><p>　　携无曰益，牖民孔易。民之多辟，自无立辟。</p><p>　　价人维蕃，大师维垣。大邦维屏，大宗维翰。</p><p>　　怀德维宁，宗子维城。无俾城坏，无独斯畏。</p><p>　　敬天之怒，无敢戏豫。敬天之渝，无敢驱驰。</p><p>　　昊天曰明，及尔出王。昊天曰旦，及尔游衍。</p><p>　　 <br />　　注释：</p><p>　　周大夫讽劝同僚以刺暴君。</p><p>　　板板：反也。指反常。瘅（音丹）：病。出话不然：出其善言而不行之也。犹：道也。指政策，谋划。靡：无。管管（音贯）：无所依也。不实于亶（音胆）：言行相违。亶，诚也。</p><p>　　宪宪：欣欣。蹶（音贵）：动也。指动乱。泄泄：多言貌。辞：谓政教也。辑：和也。怿（音义）：败坏。一说喜悦。莫：病。指政令病人。一说安定。</p><p>　　异事：职务不同。嚣嚣（音敖）：傲。一说不听善言。服：事。刍荛：割草打柴的人。</p><p>　　谑谑（音血）：喜乐貌。灌灌：诚恳貌。蹻蹻（音决）：骄貌。忧：优，调戏也。熇熇（音贺）：火势炽盛貌。</p><p>　　懠（音齐）：怒。夸毗（音皮）：指屈己卑身以柔顺人。卒：尽。迷：迷乱。善人载尸：贤人君子则如尸矣，不复言语。殿屎（音西）：呻吟。葵：揆，度。蔑：无。资：财。师：指众民。</p><p>　　牖（音有）：通诱。诱导。如埙如篪...携无曰益：比喻诱导下民很容易。辟（音必）：法，刑。</p><p>　　价（音介）人：善人。一说披甲之人，掌军事者。大师：大众。一说三公。大宗：王之同姓之適子也。宗子：群宗之子。</p><p>　　渝：变。驱驰：指放纵自恣。王：往之假借。游：行。衍：溢。游衍，放散之义。 <br /></p><p>民 劳 <br />　　 民亦劳止，汔可小康。惠此中国，以绥四方。</p><p>　　无纵诡随，以谨无良。式遏寇虐，憯不畏明。</p><p>　　柔远能迩，以定我王。</p><p>　　民亦劳止，汔可小休。惠此中国，以为民逑。</p><p>　　无纵诡随，以谨惽怓。式遏寇虐，无俾民忧。</p><p>　　无弃尔劳，以为王休。</p><p>　　民亦劳止，汔可小息。惠此京师，以绥四国。</p><p>　　无纵诡随，以谨罔极。式遏寇虐，无俾作慝。</p><p>　　敬慎威仪，以近有德。</p><p>　　民亦劳止，汔可小愒。惠此中国，俾民忧泄。</p><p>　　无纵诡随，以谨丑厉。式遏寇虐，无俾正败。</p><p>　　戎虽小子，而式弘大。</p><p>　　民亦劳止，汔可小安。惠此中国，国无有残。</p><p>　　无纵诡随，以谨缱绻。式遏寇虐，无俾正反。</p><p>　　王欲玉女，是用大谏。</p><p>　　 <br />　　注释：</p><p>　　周大夫规劝其暴君厉王勿信谗施暴，劳民祸国。</p><p>　　汔（音乞）：求。中国：指京师。诡随：无良之人。式：用。遏：止。憯（音惨）：乃；曾。不畏明：不畏其顽强高明。柔：安。能：而。迩：近。</p><p>　　逑：合，聚。惽怓（音昏挠）：喧哗；大乱。</p><p>　　慝：恶。</p><p>　　愒（音迄）：休息。泄：除去。丑：众。厉：危。一说恶。无俾正败：无使先王之政坏。戎：你。</p><p>　　缱绻（音浅犬）：反复也。指紧紧纠缠。玉女：爱你。大谏：力谏。 <br /></p><p>卷 阿 <br />　　 有卷者阿，飘风自南。</p><p>　　岂弟君子，来游来歌，以矢其音。</p><p>　　伴奂尔游矣，优游尔休矣。</p><p>　　岂弟君子，俾尔弥尔性，似先公酋矣。</p><p>　　尔土宇昄章，亦孔之厚矣。</p><p>　　岂弟君子，俾尔弥尔性。百神尔主矣。</p><p>　　尔受命长矣，岪禄尔康矣。</p><p>　　岂弟君子，俾尔弥尔性，纯嘏尔常矣。</p><p>　　有冯有翼，有孝有德，以引以翼。</p><p>　　岂弟君子，四方为则。</p><p>　颙卬卬，如圭入璋，令闻令望。</p><p>　　岂弟君子，四方为纲。</p><p>　　凤皇于飞，翙翙其羽，亦集爰止，</p><p>　　蔼蔼王多吉士，维君子使，媚于天子。</p><p>　　凤皇于飞，翙翙其羽，亦傅于天。</p><p>　　蔼蔼王多吉人，维君子命，媚于庶人。</p><p>　　凤皇鸣矣，于彼高冈。梧桐生矣，于彼朝阳。</p><p>　　菶菶萋萋，雝雝喈喈。</p><p>　　君子之车，既庶且多。君子之马，既闲且驰。</p><p>　　矢诗不多，维以遂歌。</p><p>　　 <br />　　注释：</p><p>　　周召康公诫成王求贤用贤。</p><p>　　卷（音权）：曲。阿；大土山。矢：陈。</p><p>　　伴（音判）奂：优游闲暇之意。俾尔弥尔性：使你终其寿命。即得享天年的意思。似先公酋：继承祖宗的事业久长。似，嗣。酉：久远。一说终。</p><p>　　土宇：谓居民土地宅也。昄（音板）章：言法度章明。昄，大。章，表。</p><p>　　岪：通福。康：安。纯：大。嘏（音古）：予福曰嘏。常：一说长。</p><p>　　冯（音凭）：依。翼：翼蔽；庇护。</p><p>　颙（音拥，二声）：温貌。卬卬（音昂）：盛貌。</p><p>　　翙翙（音会）：众多也。蔼蔼（音矮）：指人多又有威仪。</p><p>　　菶菶（音朋）、萋萋（音妻）：草木茂盛貌。</p><p>　　矢：献。不：语词。不多，多也。 <br /></p><p>泂 酌 <br />　　 泂酌彼行潦，挹彼注兹，可以餴饎。</p><p>　　岂弟君子，民之父母。</p><p>　　泂酌彼行潦，挹彼注兹，可以濯罍。</p><p>　　岂弟君子，民之攸归。</p><p>　　泂酌彼行潦，挹彼注兹，可以濯溉。</p><p>　　岂弟君子，民之攸墍。</p><p>　　 <br />　　注释：</p><p>　　周召康公诫成王息民。</p><p>　　泂（音窘）：远。行潦：流潦。路旁积水。挹：舀。注：倒。餴（音分）：蒸饭。饎（音西）：酒食。</p><p>　　濯（音浊）：洗涤。罍（音雷）：古代器名。盛酒和水。</p><p>　　溉：一说清；一说同概，漆尊，酒器。 <br /></p><p>公 刘 <br />　　 笃公刘，匪居匪康，迺埸迺疆。</p><p>　　迺积迺仓，迺裹糇粮，于橐于囊。思辑用光。</p><p>　　弓矢斯张，干戈戚扬，爰方启行。</p><p>　　笃公刘，于胥斯原，既庶既繁。</p><p>　　既顺迺宣，而无永叹。陟则在巘，复降在原。</p><p>　　何以舟之？维玉及瑶，鞞琫容刀。</p><p>　　笃公刘，逝彼百泉，瞻彼溥原。</p><p>　　迺陟南冈，乃觏于京，京师之野。</p><p>　　于时处处，于时庐旅。于时言言，于时语语。</p><p>　　笃公刘，于京斯依，跄跄济济。</p><p>　　俾筵俾几，既登乃依，乃造其曹。</p><p>　　执豕于牢，酌之用匏。食之饮之，君之宗之。</p><p>　　笃公刘，既溥且长，既景迺冈。</p><p>　　相其阴阳，观其流泉。其军三单。</p><p>　　度其隰原，彻田为粮。度其夕阳，豳居允荒。</p><p>　　笃公刘，于豳斯馆，涉渭为乱。</p><p>　　取厉取锻。止基迺理，爰众爰有。</p><p>　　夹其皇涧，溯其过涧，止旅迺密，芮鞫之即。</p><p>　　 <br />　　注释：</p><p>　　周人自述公刘自邰迁豳，定居并发展农业的历史。</p><p>　　笃：厚。一说语词。迺：乃。埸（音易）：田界；疆界。积：露积。指粮囤。橐（音驮）、囊：小袋曰橐，大袋曰囊。辑：和睦。戚扬：斧钺。爰：语词。方：始。</p><p>　　胥：相，观看。宣：通，畅。巘（音眼）：小山。舟：带。鞞琫（音饼崩，三声）：刀鞘上的装饰物。也用来指刀鞘。容刀：佩刀。</p><p>　　庐、旅：古同声通用。寄。一说房舍。语语：一说闹闹嚷嚷。</p><p>　　跄跄（音枪）：步趋有节貌。济济：庄严恭敬貌。既登乃依：宾客已登席坐矣，乃依几矣。造：祰之假借。告祭。曹：槽之省借。祭猪神。匏（音袍）：瓜名。</p><p>　　景：日影。冈：山冈。相：看。阴阳：山北水南为阴，山南水北为阳。三单：相袭，相代。指轮流当兵。度：测量。彻：治；开发。夕阳：山的西边。</p><p>　　乱：横渡。厉：砺的本字。磨刀石。锻：石也。止基迺理：宫室之功止，而后疆理其田野。众：指人口增加。有：指物产丰富。皇、过：涧名。旅：众。密：安。芮（音锐）：水涯。鞫（音居）：究，曲。 <br /></p><p>假 乐 <br />　　 假乐君子，显显令德。宜民宜人，受禄于天。</p><p>　　保右命之，自天申之。</p><p>　　干禄百福，子孙千亿。穆穆皇皇，宜君宜王。</p><p>　　不愆不忘，率由旧章。</p><p>　　威仪抑抑，德音秩秩。无怨无恶，率由群匹。</p><p>　　受禄无疆，四方之纲。</p><p>　　之纲之纪，燕及朋友。百辟卿士，媚于天子。</p><p>　　不解于位，民之攸墍。</p><p>　　 <br />　　注释：</p><p>　　歌颂周成王能循旧章，安民用贤，使人爱戴。</p><p>　　假：嘉。右：佑助。</p><p>　　干：求。愆：过失。忘：一说同亡。</p><p>　　抑抑：美也。秩秩：常也。指有常典。群匹：群臣。</p><p>　　辟：指内诸侯。卿士：指外诸侯。墍（音既）：休息。 <br /></p><p>凫 鹥 <br />　　 凫鹥在泾，公尸来燕来宁。</p><p>　　尔酒既清，尔殽既馨。公尸燕饮，福禄来成。</p><p>　　凫鹥在沙，公尸来燕来宜。</p><p>　　尔酒既多，尔殽既嘉。公尸燕饮，福禄来为。</p><p>　　凫鹥在渚，公尸来燕来处。</p><p>　　尔酒既湑，尔殽伊脯。公尸燕饮，福禄来下。</p><p>　　凫鹥在潨，公尸来燕来宗。</p><p>　　既燕于宗，福禄攸降。公尸燕饮，福禄来崇。</p><p>　　凫鹥在亹，公尸来止熏熏。</p><p>　　旨酒欣欣，燔炙芬芬。公尸燕饮，无有后艰。</p><p>　　 <br />　　注释：</p><p>　　周初宗庙再祭公尸之诗。</p><p>　　凫（音伏）：野鸭。鹥（音一）：鸥。泾（音京）：水中。一说水名；一说直波。成：重。一说成就。</p><p>　　沙：水边。宜：宜其事也。为：助。一说厚。</p><p>　　处：止。指居处。脯（音府）：干肉。下：降。</p><p>　　潨（音中）：涯。一说水会处。宗：尊。指尊敬神。于宗：在宗室；在宗庙。崇：义同申。重也。</p><p>　　亹（音门）：峡中两岸对峙如门的地方。来止熏熏，旨酒欣欣：疑为来止欣欣，旨酒熏熏。艰：难。指灾难。 <br /></p><p>既 醉 <br />　　 既醉以酒，既饱以德。君子万年，介尔景福。</p><p>　　既醉以酒，尔殽既将。君子万年，介尔景明。</p><p>　　昭明有融，高朗令终。令终有俶，公尸嘉告。</p><p>　　其告维何？笾豆静嘉。朋友攸摄，摄以威仪。</p><p>　　威仪孔时，君子有孝子。孝子不匮，永锡尔类。</p><p>　　其类维何？家室之壶。君子万年，永锡祚胤。</p><p>　　其胤维何？天被尔禄。君子万年，景明有仆。</p><p>　　其仆维何？釐尔女士。釐尔女士，从以孙子。</p><p>　　 <br />　　注释：</p><p>　　周成王祭余饮宴。</p><p>　　既饱以德：身教又示我以德。一说饮食款待已经饱了。将：美好。</p><p>　　有：又。融：长。一说高；一说朗。令终有俶（音处）：祝词。祝其善始善终。俶，善。一说始；一说终。摄：佐理，辅助。</p><p>　　类：一说指家族；一说指法程。壶（音捆）：古时宫中巷。引申为广。祚（音作）：福。胤（音印）：后代。</p><p>　　仆：附。釐：予。赐，给予。从以孙子：一说还有好的孙子。 </p><p></p><p>行 苇 <br />　　 敦彼行苇，牛羊勿践履。方苞方体，维叶泥泥。</p><p>　　戚戚兄弟，莫远具尔。或肆之筵，或授之几。</p><p>　　肆筵设席，授几有缉御。或献或酢，洗爵奠斝。</p><p>　　醓醢以荐，或燔或炙。嘉殽脾臄，或歌或咢。</p><p>　　敦弓既坚，四鍭既钧。舍既然均，序宾以贤。</p><p>　　敦弓既句，既挟四鍭。四鍭如树，序宾以不侮。</p><p>　　曾孙维主，酒醴维帷弧Ｗ靡源蠖罚云砘坡U。</p><p>　　黄耈台背，以引以翼。寿考维祺，以介景福。</p><p>　　 <br />　　注释：</p><p>　　歌颂周先代睦亲敬老，仁及草木。</p><p>　　敦（音团）：聚貌。行（音航）苇：苇生路旁。体：成形。泥泥：茂盛貌。戚戚：相亲。尔：同迩。近。筵（音延）：竹席。古时席地而坐，筵为坐具。几：类似矮桌。</p><p>　　缉：续。御：侍。一说缉御，居促不安貌。斝（音甲）：酒器。奠斝，献酒。醓（音坦）：多汁的肉酱。醢（音海）：肉酱。脾（音皮）：牛胃。臄（音觉）：牛舌。一说牛的口腔肉。歌、咢（音恶）：歌者比于琴瑟也，徒击鼓曰咢。</p><p>　　敦（音雕）：画弓。鍭（音侯）：箭矢。钧：同均。均：指均射中。句：张。树：通竖。</p><p>　　帷唬ㄒ羧纾捍己竦木啤Ｌū常禾ǎ赜悖秤泻谖啤Ｕ饫镏赋な倮先吮成仙呷琏赜惚场Ｒ⒁恚涸谇霸灰谂栽灰怼Ｗ鸪ぶ狻 <br /></p><p>生 民 <br />　　 厥初生民，时维姜嫄。生民如何？克禋克祀。</p><p>　　以弗无子，履帝武敏歆。攸介攸止，载震载夙。</p><p>　　载生载育，时维后稷。</p><p>　　诞弥厥月，先生如达。不坼不副，无菑无害。</p><p>　　以赫厥灵，上帝不宁，不康禋祀，居然生子。</p><p>　　诞寘之隘巷，牛羊腓字之。</p><p>　　诞寘之平林，会伐平林。</p><p>　　诞寘之寒冰，鸟覆翼之。</p><p>　　鸟乃去矣，后稷呱矣。实覃实訏，厥声载路。</p><p>　　诞实匍匐，克岐克嶷。以就口食，蓺之荏菽。</p><p>　　荏菽旆旆，禾役穟穟。麻麦幪幪，瓜瓞唪唪。</p><p>　　诞后稷之穑，有相之道。茀厥丰草，种之黄茂。</p><p>　　实方实苞，实种实褎。实发实秀，实坚实好。</p><p>　　实颖实栗，即有邰家室。</p><p>　　诞降嘉种，维秬维秠。维糜维芑，恒之秬秠。</p><p>　　是获是亩。恒之糜芑。是任是负，以归肇祀。</p><p>　　诞我祀如何?或舂或揄。或簸或蹂，释之叟叟。</p><p>　　烝之浮浮，载谋载惟。取萧祭脂，取羝以軷。</p><p>　　载燔载烈，以兴嗣岁。</p><p>　　卬盛于豆，于豆于登。其香始升，上帝居歆。</p><p>　　胡臭亶时，后稷肇祀。庶无罪悔，以迄于今。</p><p>　　 <br />　　注释：</p><p>　　周人陈述始祖后稷诞生经过及播种五谷的成就。</p><p>　　禋（音因）：升烟以祭，古代祭天的典礼。弗无：不无，有也。履：践，踏。帝：上帝。武：迹。敏：拇。脚拇指。歆：欣然。攸介攸止：别居而独处。震：娠。夙：肃戒。一说胎动。</p><p>　　弥：终。指怀胎足月。达：羊子。不：一说语词。坼（音彻）：分裂。副（音辟）：分离。菑：灾的古字。赫：显示；显耀。</p><p>　　腓：庇护。字：哺乳。实：是。覃：长。訏：大。载：充满。</p><p>　　岐：知意也。嶷（音尼）：识也。蓺：同艺。种植。荏（音忍）：通戎。大。旆旆（音配）：长。役：列。一说谷穗。穟穟（音遂）：禾苗美好。幪幪（音猛）：茂盛貌。唪唪（音绷）：多实貌。</p><p>　　有相之道：观地择土有办法。一说自有他的看法。茀（音伏）：治。黄：嘉谷。茂：美。方：始。种：矮。指粗壮。褎（音又）：长。发：禾苗发兜。秀：扬花。颖：垂颖。栗：果实栗栗然。邰：姜嫄之国也。</p><p>　　秬（音巨）：黑黍。秠（音匹）：黑黍的一种。糜：赤苗的嘉禾。恒：亘的借字。遍。遍种。任：抱。</p><p>　　揄（音由）：舀取。蹂：通揉。用手搓米。释：淘米。叟叟：淘米声。浮浮：蒸饭的气。惟：思。羝（音低）：公羊。軷（音拔）：古代祭路神。以兴嗣岁：将求新岁之丰年也。</p><p>　　卬（音昂）：我。豆、登：食器。木曰豆，瓦曰登。居：语词。歆：饗。胡：大。臭：音秀。亶时：诚善也。 <br /></p>"}