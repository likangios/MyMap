{"id":"52254","title":"小雅·南有嘉鱼之什","content":"<p>湛 露 <br />　　 湛湛露兮，匪阳不晞。厌厌夜饮，不醉无归。</p><p>　　湛湛露斯，在彼丰草。厌厌夜饮，在宗载考。</p><p>　　湛湛露斯，在彼杞棘。显允君子，莫不令德。</p><p>　　其桐其椅，其实离离。岂弟君子，莫不令仪。</p><p>　　 <br />　　注释：</p><p>　　贵族夜宴。</p><p>　　湛湛（音占）：露重貌。阳：日出。晞（音希）：干。厌厌：安也。</p><p>　　宗：同族。考：成也。留之而成饮。</p><p>　　椅（音一）：山桐子。离离：垂也。岂弟（音凯替）：同恺悌，和易近人。 <br /></p><p>蓼 萧 <br />　　 彼蓼萧兮，零露湑兮。既见君子，我心写兮。</p><p>　　燕笑语兮，是以有誉处兮。</p><p>　　蓼彼萧兮，零露瀼瀼。既见君子，为龙为光。</p><p>　　其德不爽，寿考不忘。</p><p>　　蓼彼萧兮，零露泥泥。既见君子，孔燕岂弟。</p><p>　　宜兄宜弟，令德寿岂。</p><p>　　蓼彼萧兮，零露浓浓。既见君子，鞗革沖沖。</p><p>　　和鸾雝雝，万福攸同。</p><p>　　 <br />　　注释：</p><p>　　宴饮来朝的诸侯。</p><p>　　蓼（音路）：长大貌。零：落。湑（音许）：盛貌。一说晶莹貌；一说露貌。君子：一说指诸侯。写：宣泄。誉处：安处。</p><p>　　瀼瀼（音攘）：露盛貌。龙：宠，光宠。</p><p>　　泥泥：濡湿貌。岂弟（音凯替）：同恺悌，和易近人。岂（音凯）：乐。</p><p>　　鞗（音条）革：皮革制马缰绳。沖沖：垂饰貌。和鸾：古代车马上的铃铛。在轼曰和，车辘曰鸾。攸：所。 <br /></p><p>南山有臺 <br />　　 南山有臺，北山有莱。乐只君子，邦家之基。</p><p>　　乐只君子，万寿无期。</p><p>　　南山有桑，北山有杨。乐只君子，邦家之光。</p><p>　　乐只君子，万寿无疆。</p><p>　　南山有杞，北山有李。乐只君子，民之父母。</p><p>　　乐只君子，德音不已。</p><p>　　南山有栲，北山有杻。乐只君子，遐不眉寿。</p><p>　　乐只君子，德音是茂。</p><p>　　南山有枸。北山有楰。乐只君子，遐不黄耇。</p><p>　　乐只君子，保艾尔后。</p><p>　　 <br />　　注释：</p><p>　　祝宾客有德有寿，为国柱石。</p><p>　　臺（音台）：莎草。可做蓑衣。莱：草名。即藜，亦称灰菜。嫩叶可食。</p><p>　　杞：木名。枸杞。一说杞柳，多生水边；一说枸骨，树如杜仲。</p><p>　　栲（音考）：山樗。类漆树。杻（音纽）：檍。</p><p>　　枸（音举）：枳椇。贵州称拐枣，实如拳曲，味甘美。楰（音于）：木名。大叶如桐叶而黑，亦称虎梓。黄耇（音苟）：黄发老者。人老发白，白久而黄。保：安。艾：养，一说长。 <br /></p><p>南有嘉鱼 <br />　　 南有嘉鱼，烝然罩罩。</p><p>　　君子有酒，嘉宾式燕以乐。</p><p>　　南有嘉鱼，烝然汕汕。</p><p>　　君子有酒，嘉宾式燕以衎。</p><p>　　南有樛木，甘瓠累之。</p><p>　　君子有酒，嘉宾式燕绥之。</p><p>　　翩翩者鵻，烝然来思。</p><p>　　君子有酒 嘉宾式燕又思。</p><p>　　 <br />注释：</p><p>　　贵族宴宾客。</p><p>　　南：江汉之间。一说南方。烝：众。这里指鱼很多。罩：捕鱼具。</p><p>　　汕（音善）：捕鱼具。即今之抄网。衎（音看）：乐。</p><p>　　鵻（音追）：斑鸠，鹁鸠，鹁鸪。又：读为右，劝酒。 <br /></p><p>鱼 丽 <br />　　 鱼丽于罶，鲿鲨。君子有酒，旨且多。</p><p>　　鱼丽于罶，鲂鳢。君子有酒，多且旨。</p><p>　　鱼丽于罶，鰋鲤。君子有酒，旨且有。</p><p>　　物其多矣，维其嘉矣。</p><p>　　物其多矣，维其偕矣。</p><p>　　物其多矣，维其时矣。</p><p>　　 <br />　　注释：</p><p>　　贵族宴饮宾客。</p><p>　　丽（音离）：通罹，遭遇，落入。一说历，经过。罶（音柳）：竹制的捕鱼工具。在河中累石拦鱼，罶放石中，鱼进则不能出。鲿（音尝）：鱼名。黄鲿，黄颊鱼。鲨（音沙）：这里指一种小鱼。</p><p>　　鲂（音房）：跟鳊鱼相似，银灰色，腹部隆起。鳢（音李）：鱼名，亦称黑鱼。</p><p>　　鰋（音眼）：鱼名。又名鲇。鲤：鲤鱼。有：多也。</p><p>　　物其多矣：指物多齐全，完美。维其：因其如是。</p><p>　　偕：嘉。</p><p>　　时：善。一说有时，适时。 <br /></p>"}