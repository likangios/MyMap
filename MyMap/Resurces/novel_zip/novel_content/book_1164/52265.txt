{"id":"52265","title":"周颂·清庙之什","content":"<p>思 文 <br />　　 思文后稷，克配彼天。</p><p>　　立我烝民，莫匪尔极。</p><p>　　贻我来牟，帝命率育。</p><p>　　无此疆尔界，陈常于时夏。</p><p>　　 <br />　　注释：</p><p>　　周公祀周始祖后稷。</p><p>　　思：语词。克配彼天：能配享于天。与上天同祭祀。</p><p>　　立：假借为粒。谷粒。指种粮食养人。极：德之至也。</p><p>　　来牟：瑞麦。</p><p>　　陈常于时夏：布农政于中夏。时，是。 <br /></p><p>执 竞 <br />　　 执竞武王，无竞维烈，</p><p>　　不显成康，上帝是皇。</p><p>　　自彼成康，奄有四方。</p><p>　　斤斤其明，钟鼓喤喤，筦磬将将。</p><p>　　降福穰禳，降福简简，威仪反反。</p><p>　　既醉既饱，福禄来反。</p><p>　　 <br />　　注释：</p><p>　　周公成王祭武王。</p><p>　　执竞：持以自强。一说执获强御。无竞维烈：不强乎其克商之功业。成康：成安。一说成王、康王。皇：美。一说君。</p><p>　　斤斤：明察也。一说辉煌的功业。喤喤（音皇）：声音大而和谐。筦（音管）：管。乐器名。将将：集也。指诸侯会集。</p><p>　　反反：慎重貌。反：一说复也。 <br /></p><p>时 迈 <br />　　 时迈其邦，昊天其子之，实右序有周。</p><p>　　薄言震之，莫不震叠。</p><p>　　怀柔百神，及河乔岳，允王维后。</p><p>　　明昭有周，式序在位。</p><p>　　载戢干戈，载櫜弓矢。</p><p>　　我求懿德，肆于时夏，允王保之。</p><p>　　 <br />　　注释：</p><p>　　武王周公巡守祭山川百神。</p><p>　　时：语助。迈：行。邦：指诸侯的国家。实：作语助。右序：皆助也。</p><p>　　薄：甫，动。指动之以威。震叠：震动；恐惧。</p><p>　　怀：来。柔：安。乔岳：一说高山。</p><p>　　明昭：明见。</p><p>　　肆：遂；故。夏：华夏。指中国。 <br /></p><p>我 将 <br />　　 我将我享，维羊维牛。</p><p>　　维天其右之，仪式刑文王之典，日靖四方。</p><p>　　伊嘏文王，既右飨之。</p><p>　　我其夙夜，畏天之威，于时保之。</p><p>　　 <br />　　注释：</p><p>　　周公成王祀文王于明堂，以配上帝。</p><p>　　将：大。一说奉。享：献。</p><p>　　右：佑助。仪式刑：三字连文，皆法意。一说善用法。靖：谋求。</p><p>　　时：是。 <br /></p><p>昊天有成命 <br />　　 昊天有成命，二后受之。</p><p>　　成王不敢康，夙夜基命宥密。</p><p>　　於缉熙，单厥心，肆其靖之。</p><p>　　 <br />　　注释：</p><p>　　祭周成王。一说郊祀天地。</p><p>　　成命：明命。二后：指文王，武王。</p><p>　　夙夜：恭也。基：始也。命：信也。宥：宽也。密：宁也。</p><p>　　单：同亶。信。指专诚。靖：和。太平。 <br /></p><p>天 作 <br />　　 天作高山，大王荒之。</p><p>　　彼作矣，文王康之。</p><p>　　彼徂矣，岐有夷之行。</p><p>　　子孙保之。</p><p>　　 <br />　　注释：</p><p>　　周公、成王时祭先王先公。一说祭祀歧山。</p><p>　　作：生。高山：指歧山。荒：大。荒覆。引申为统治。</p><p>　　彼：指天。一说万民。作：天生万物。一说筑作宫室。</p><p>　　彼徂矣，岐有夷之行：一说彼徂矣岐，有夷之行。徂，往。夷，平。行，道。 <br /></p><p>烈 文 <br />　　 烈文辟公，锡兹祉福。</p><p>　　惠我无疆，子孙保之。</p><p>　　无封靡于尔邦，维王其崇之。</p><p>　　念兹戎功，继序其皇之。</p><p>　　无竞维人，四方其训之。</p><p>　　不显维德，百辟其刑之。</p><p>　　於乎前王不忘！</p><p>　　<br />注释： </p><p>　　周成王即政，诸侯助祭祖考。</p><p>　　烈文：烈言其功，文言其德。辟公：诸侯。</p><p>　　封：大。靡：罪。一说累。维：乃。王：文王。崇：立。更立以继世也。</p><p>　　念兹戎功：戒诸侯念父祖之大功也。一说功指国家大事。皇：辉煌；光大。</p><p>　　无：语词。竞：强。</p><p>　　不显：显也。不，语词。 <br /></p><p>维 清 <br />　　 维清缉熙，</p><p>　　文王之典。</p><p>　　肇禋，</p><p>　　迄用有成，</p><p>　　维周之祯之。</p><p>　　 <br />　　注释：</p><p>　　周公作乐时祭文王。</p><p>　　清：清明。缉熙：光明。</p><p>　　肇：始。禋：祀。</p><p>　　迄：至。有成：谓有天下。</p><p>　　祯：一作祺。吉祥。 <br /></p><p>维天之命 <br />　　 维天之命，於穆不已。</p><p>　　於乎不显！文王之德之纯。</p><p>　　假以溢我，我其收之。</p><p>　　骏惠我文王，曾孙笃之。</p><p>　　 <br />　　注释：</p><p>　　周公制礼时祭祀文王。</p><p>　　命：道。不已：无极；无穷尽。</p><p>　　於乎：叹词。不：语词。显：光。光明。</p><p>　　假：嘉。溢：盈。一说慎。收：聚。一说受。</p><p>　　骏：大。惠：顺。曾孙：自孙之子以下，事先祖皆称曾孙。笃：笃行。厚行。 <br /></p><p>清 庙 <br />　　 於穆清庙，肃雝显相！<br />　　济济多士，秉文之德。</p><p>　　对越在天，骏奔走在庙。</p><p>　　不显不承，无射于人斯。</p><p>　　 <br />　　注释：</p><p>　　周公祭文王的颂歌。</p><p>　　於（音乌）：叹词。穆：美好；严肃。清庙：祭有清明之德者之宫。肃：敬。雝：和。显：光。显赫。相：助。</p><p>　　对越：对扬。颂扬。骏：迅速。在庙奔走以疾为敬。</p><p>　　不：语词。或作丕。显、承：赞美之词。射：同斁。厌。 <br /></p>"}