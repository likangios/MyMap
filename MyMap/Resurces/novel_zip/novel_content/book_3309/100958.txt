{"id":"100958","title":"机缘品第七","content":"<p>　　师自黄梅得法，回至韶州曹侯村，人无知者。</p><p>　　时，有儒士刘志略，礼遇甚厚。志略有姑为尼，名无尽藏，常诵大涅槃经。师暂听，即知妙义，遂为解说;尼乃执卷问字。</p><p>　　师曰：&lsquo;字即不识，义即请问。&rsquo;</p><p>　　尼曰：&lsquo;字尚不识，曷能会义?&rsquo;</p><p>　　师曰：&lsquo;诸佛妙理，非关文字。&rsquo;</p><p>　　尼惊异之，遍告里中耆德云：&lsquo;此是有道之士，宜请供养。&rsquo;</p><p>　　有魏武侯玄孙曹叔良及居民，竞来瞻礼。时，宝林古寺，自隋末兵火已废，遂于故基，重建梵宇，延师居之。俄成宝坊，师住九月余日，又为恶党寻逐。师乃遁于前山，被其纵火焚草木，师隐身挨入石中得免。石今有师趺坐膝痕及衣布之纹，因名避难石。师忆五祖怀会止藏之嘱，遂行隐于二邑焉。</p><p>　　僧法海，韶州曲江人也。初参祖师，问曰：&lsquo;即心即佛，愿垂指谕。&rsquo;</p><p>　　师曰：&lsquo;前念不生即心，后念不灭即佛;成一切相即心离一切相即佛。吾若具说，穷劫不尽，听吾偈曰：</p><p>　　&ldquo;即心名慧，即佛乃定;定慧等持，意中清净。悟此法门，由汝习性;用本无生，双修是正。&rdquo;&rsquo;</p><p>　　法海言下大悟，以偈赞曰：</p><p>　　&lsquo;即心元是佛，不悟而自屈，</p><p>　　我知定慧因，双修离诸物。&rsquo;</p><p>　　僧法达，洪洲人，七岁出家，常诵法华经，来礼祖师;头不至地。</p><p>　　祖诃曰：&lsquo;礼不投地，何如不礼。汝心中必有一物，蕴习何事耶?&rsquo;</p><p>　　曰：&lsquo;念法华经，己及三千部。&rsquo;</p><p>　　祖曰：&lsquo;汝若念至万部，得其经意，不以为胜，则与吾偕行。汝今负此事业，都不知过。听吾偈曰：</p><p>　　&lsquo;礼本折慢幢，头奚不至地;</p><p>　　有我罪即生，忘功福无比。&rdquo;&rsquo;</p><p>　　师又曰：&lsquo;汝名什么?&rsquo;</p><p>　　曰：&lsquo;名法达。&rsquo;</p><p>　　师曰：&lsquo;汝名法达，何曾达法?&rsquo;复说偈曰：</p><p>　　&lsquo;汝今名法达，勤诵未休歇，</p><p>　　空诵但循声，明心号菩萨;</p><p>　　汝今有缘故，吾今为汝说，</p><p>　　但信佛无言，莲花从口发。&rsquo;</p><p>　　达闻偈悔谢曰：&lsquo;而今而后，当谦恭一切。弟子诵法华经，未解经义，心常有疑，和尚智慧广大，愿略说经中义理。</p><p>　　师曰：&lsquo;法达，法即甚达，汝心不达;经本无疑，汝心自疑。汝念此经，以何为宗?&rsquo;</p><p>　　达曰：&lsquo;学人根性暗钝，从来但依文诵念，岂知宗趣?&rsquo;</p><p>　　师曰：&lsquo;吾不识文字，汝试取经诵之一遍，吾当为汝解说。&rsquo;</p><p>　　法达即高声念经，至譬喻品，师曰：&lsquo;止!此经元来以因缘出世为宗，纵说多种譬喻，亦无越于此。何者因缘?经云：&ldquo;诸佛世尊，唯以一大事因缘故，出现于世。&rdquo;一大事者，佛之知见也。世人外迷著相，内迷著空;若能于相离相，于空离空，即是内外不迷。若悟此法，一念心开，是为开佛知见。佛，犹觉也;分为四门：开觉知见、示觉知见、悟觉知见、入觉知见。若闻开示便能悟入，即觉知见，本来真性，而得出现。汝慎勿错解经意，见他道开示悟入，自是佛之知见，我辈无分。若作此解，乃是谤经毁佛也。彼既是佛，已具知见，何用更开?</p><p>　　汝今当信佛知见者，只汝自心，更无别佛。盖为一切众生，自蔽光明，贪爱尘境，外缘内扰，甘受驱驰，便劳他世尊从三昧起，种种苦口，劝令寝息，莫向外求，与佛无二;故云开佛知见。</p><p>　　吾亦劝一切人，于自心中，常开佛之知见;世人心邪，愚迷造罪，口善心恶，贪嗔嫉妒谄佞我慢，侵入害物，自开众生知见。若能正心常生，智慧观照，自心止恶行善，是自开佛之知见。汝须念念开佛知见，勿开众生知见。开佛知见，即是出世;开众生知见，即是世间，汝若但劳劳执念，以为功课者，何异牦牛爱尾?&rsquo;</p><p>　　达曰：&lsquo;若然者，但得解义，不劳诵经耶?&rsquo;</p><p>　　师曰：&lsquo;经有何过，岂障汝念?只为迷悟在人，损益由己。口诵心行，即是转经;口诵心不行，即是被经转。听吾偈曰：</p><p>　　&ldquo;心迷法华转，心悟转法华，</p><p>　　诵经久不明，与义作仇家;</p><p>　　无念念即正，有念念成邪，</p><p>　　有无俱不计，长御白牛车。&rdquo;&rsquo;</p><p>　　达闻偈，不觉悲泣，言下大悟，而告师曰：&lsquo;法达从昔已来，实未曾转法华，乃被法华转。&rsquo;再启曰：&lsquo;经云：&ldquo;诸大声闻乃至菩萨，皆尽思共度量，不能测佛智。&rdquo;今令凡夫但悟自心，便名佛之知见，自非上根，未免疑谤。又经说三车，羊鹿之车与白牛之车，如何区利?愿和尚再垂开示。&rsquo;</p><p>　　师曰：&lsquo;经意分明，汝自迷背。诸三乘人，不能测佛智者，患在度量也，铙伊尽思共推，转加悬远。佛本为凡夫说，不为佛说，此理若不肯者，从他退席，殊不知坐却白牛车，更于门外觅三车。况经文明向汝道，唯一佛乘，无有余乘。若二若二乃至无数，方便种种因缘譬喻言词，是法皆为一佛乘故。汝何不省?三车是假，为昔时故;一乘是实，为今时故。只教汝去假归真，归真之后，真亦无名。应知所有珍财，尽属于汝，由汝受用，更不作父想，亦不作子想，亦无用想;是名持法华经。从劫至劫，手不释卷，从昼至夜，无不念时也。&rsquo;</p><p>　　达蒙启发，踊跃欢喜，以偈赞曰：</p><p>　　&lsquo;经诵三千部，曹溪一句亡，</p><p>　　未明出世旨，宁歇累生狂;</p><p>　　羊鹿牛权设，初中后善扬，</p><p>　　谁知火宅内，元是法中王。&rsquo;</p><p>　　师曰：&lsquo;汝今后才可名念经僧也。&rsquo;达从此领玄旨，亦不辍诵经。</p><p>　　僧智通，寿州安丰人，初看楞伽经约千余遍，而不会三身四智，礼师求解其义。</p><p>　　师曰：&lsquo;三身者：清净法身：汝之性也;圆满报身，汝之智也;千百亿化身，汝之行也。若离本性，别说三身，即名有身无智;若悟三身无有自性，即名四智菩提。听吾偈曰：</p><p>　　&ldquo;自性具三身，发明成四智，</p><p>　　不离见闻缘，超然登佛地;</p><p>　　吾今为汝说，谤信永无迷，</p><p>　　莫学驶求者，终日说菩提。&rdquo;&rsquo;</p><p>　　通再启曰：&lsquo;四智之义，可得闻乎?&rsquo;</p><p>　　师曰：&lsquo;既会三身，便明四智，何更问耶?若离三身，别谈四智，此名有智无身。即此有智，还成无智。&rsquo;复偈曰</p><p>　　&lsquo;大圆镜智性清净，千等性智心无病，</p><p>　　妙观察智见非功，成所作智同圆镜;</p><p>　　五八六七果因转，但用名言无实性，</p><p>　　若于转处不留情，繁兴永处那伽定。</p><p>　　&lsquo;如上转识为智也。教中云：&ldquo;转前五识为成所作智，转第六识为妙观察智，转第七识为平等性智，转第八识为大圆镜智。&rdquo;虽六七因中转，五八果上转;但转其名，而不转其体也。&rsquo;</p><p>　　通顿悟性智，遂呈偈曰：</p><p>　　&lsquo;三身元我体，四智本心明，</p><p>　　身智融无碍，应物任随形;</p><p>　　起修皆妄动，守住匪真精，</p><p>　　妙旨因师晓，终亡染污名。&rsquo;</p><p>　　僧志常，信州贵溪人，髫年出家，志求凡性;一日参礼。</p><p>　　师问曰：&lsquo;汝从何来?欲求何事?&rsquo;</p><p>　　曰：&lsquo;学人近往洪州白峰山礼大通和尚，蒙示见性成佛之义，未决狐疑，远来投礼，伏望和尚指示。&rsquo;</p><p>　　师曰：&lsquo;彼有何言句，汝试举看。&rsquo;</p><p>　　曰：&lsquo;智常到彼，凡经三月，未蒙示诲。为法切故，一夕，独入丈室，请问如何是某甲本心本性?</p><p>　　大通乃曰：&ldquo;汝见虚空否?&rdquo;</p><p>　　对日：&ldquo;见&rdquo;。</p><p>　　彼曰：&ldquo;汝见虚空有相貌否?&rdquo;</p><p>　　对曰：&ldquo;虚空无形，有何相貌?&rdquo;</p><p>　　彼曰：&ldquo;汝之本性，犹如虚空，了无一物可见，是名正见;无一物可知，是名真知。无有青黄长短，但见本源清净，觉体圆明，即名见性成佛，亦名如来知见。&rdquo;</p><p>　　学人虽闻此说，犹未决了，乞和尚开示。&rsquo;</p><p>　　师曰：&lsquo;彼师所说，犹存见知，故今汝未了。吾今示汝一偈：</p><p>　　&ldquo;不见一法存无见，大似浮云遮日面，</p><p>　　不知一法守空知，还如太虚生闪电;</p><p>　　此之知见瞥然兴，错认何曾解方便，</p><p>　　汝当一念自知非，自己灵光常显现。&rdquo;&rsquo;</p><p>　　常闻偈己，心意豁然，乃述偈曰：</p><p>　　&lsquo;无端起知见，著相求菩提，</p><p>　　情存一念悟，宁越昔时迷;</p><p>　　自性觉源体，随服枉迁流，</p><p>　　不入祖师室，茫然趣两头。&rsquo;</p><p>　　智常一日问师曰：&lsquo;佛说三乘法，又言最上乘，弟子未解，愿为教授。&rsquo;</p><p>　　师曰：&lsquo;汝观自未心，莫著外法相，法无四乘，人心自有等差。凡闻转诵，是小乘;悟法解义，是中乘;依法修行，是大乘。万法尽通，万法俱备，一切不染，离诸法相，一无所得，名最上乘。乘是行义，不在口争，汝须自修，莫问吾也，一切时中，自性自如。&rsquo;</p><p>　　常礼谢执侍，终师之世。</p><p>　　僧志道，广州南海人也，请益曰：&lsquo;学人自出家，览涅槃经，十载有余，未明大意，愿和尚垂诲。&rsquo;</p><p>　　师曰：&lsquo;汝何处未明?&rsquo;</p><p>　　曰：&lsquo;诸行无常，是生灭法，生灭灭已，寂灭为乐;于此疑惑。&rsquo;</p><p>　　师曰：&lsquo;汝作么生疑?&rsquo;</p><p>　　曰：&lsquo;一切众生，当有二身;谓色身、法身也。色身无常，有生有灭;法身有常，无知无觉。经云：&ldquo;生灭灭已，寂灭为乐&rdquo;者，不审何身寂灭?何身受乐?若色身者，色身灭时，四大分散，全然是苦，苦不可言乐。若法身寂灭，印同草木瓦石，谁当受乐?又，法性是生灭之体，五蕴是生灭之用;一体五用，生灭是常;生则从体起用，灭则摄用归体。若听更生，即有情之类，不断不灭;若不听更生，则永归寂灭，同于无情之物。如是则一切诸法被涅槃之所禁伏，尚不得生，何乐之有?&rsquo;</p><p>　　师曰：&lsquo;汝是释子，何习外道断常邪见，而议最上乘法?据汝所说，即色身外别有法身，离生灭求于寂灭;又推涅槃常乐，言有身受用，斯乃执吝生死，耽著世乐。</p><p>　　汝今当知，佛为一切迷人，认五蕴和合为自体相;分别一切法为外尘相。好生恶死，念念迁流，不知梦幻虚假，枉受轮回，以常乐涅槃，翻为苦相，终日驰求;佛愍此故，乃示涅槃真乐。</p><p>　　&lsquo;刹那无有生相，刹那无有灭相，更无生灭可灭，是则寂灭现前，当现前时，亦无现前之量，乃谓常乐。此乐无有受者，亦无不受者，岂有一体五用之名?何况更言涅槃禁伏诸法，令永不生，斯乃谤佛毁法。听吾偈曰：&ldquo;</p><p>　　无上大涅槃，圆明常寂照，凡愚谓之死，外道执为断。</p><p>　　诸求二乘人，目以为无作，尽属情所计，六十二见本。</p><p>　　妄立虚假名，何为真实义?惟有过量人，通达无取舍。</p><p>　　以知五蕴法，及以蕴中我，外现众色像，一一音声相。</p><p>　　平等如梦幻，不起凡圣见，不作涅槃解，二边三际断。</p><p>　　常应诸根用，而不起用想，分别一切法，不起分别想。</p><p>　　劫火烧海底，风鼓山相击，真常寂灭乐，涅槃相如是。</p><p>　　吾今强言说，令汝舍邪见，汝勿随言解，许汝知少分。&rdquo;&rsquo;</p><p>　　志道闻偈大悟，踊跃作礼而退。</p><p>　　行思禅师，生吉州安城刘氏，闻曹溪法席盛化，径来参礼，遂问曰：&lsquo;当何所务，即不落阶级?&rsquo;</p><p>　　师曰：&lsquo;汝曾作什么来?&rsquo;</p><p>　　曰：&lsquo;圣谛亦不为。&rsquo;</p><p>　　师曰：&lsquo;落何阶级?&rsquo;</p><p>　　曰：&lsquo;圣谛尚不为，何阶级之有?&rsquo;</p><p>　　师深器之，令师首众。</p><p>　　一日，师谓曰：&lsquo;汝当分化一方，无令断绝。&rsquo;</p><p>　　思既得法，遂回吉州青原山，弘法绍化，谥号弘济禅师。</p><p>　　怀让禅师，金州杜氏子也。初谒嵩山安国师，安发之曹溪参扣。让至，礼拜，师曰：&lsquo;甚处来?&rsquo;</p><p>　　曰：&lsquo;嵩山。&rsquo;</p><p>　　师曰：&lsquo;什么物，怎么来?&rsquo;</p><p>　　曰：&lsquo;说似一物即不中。&rsquo;</p><p>　　师曰：&lsquo;还可修证否?&rsquo;</p><p>　　曰：&lsquo;修证即不无，污染即不得。&rsquo;</p><p>　　师曰：&lsquo;只此不污染，诸佛之所护念;汝既如是，吾亦如是。&rsquo;</p><p>　　让豁然契会，遂执侍左右一十五载，日臻玄奥;后往南岳，大阐禅宗，敕谥大慧禅师。</p><p>　　永嘉玄觉禅师，温州戴氏子。少习经论，精天台止观法门，因看维摩经，发明心地。偶师弟子玄策相访，与其剧谈，出言暗合诸祖。</p><p>　　策云：&lsquo;仁者得法师谁?&rsquo;</p><p>　　曰：&lsquo;我听方等经论，各有师承;后于维摩经，悟佛心宗，未有证明者。&rsquo;</p><p>　　策云：&lsquo;威音王已前即得，威音王已后，无师自悟，尽是天然外道。&rsquo;</p><p>　　云：&lsquo;愿仁者为我证据。&rsquo;</p><p>　　策云：&lsquo;我言轻，曹溪有六祖大师，四方云集，并是受法者，若去，则与偕行。&rsquo;</p><p>　　觉遂同策来参，绕师三匝，振锡而立。</p><p>　　师曰：&lsquo;夫沙门者，具二千成仪，八万细行;大德自何方而来，生大我慢?&rsquo;</p><p>　　觉曰：&lsquo;生死事大，无常迅速。&rsquo;</p><p>　　师曰：&lsquo;何不体取无生，了无速乎?&rsquo;</p><p>　　曰：&lsquo;体即无生，了本无速。&rsquo;</p><p>　　师曰：&lsquo;如是，如是!&rsquo;</p><p>　　玄觉方具威仪礼拜。</p><p>　　须臾告辞，师曰：&lsquo;返大速乎?&rsquo;</p><p>　　曰：&lsquo;本自非动，岂有速耶?&rsquo;</p><p>　　师曰：&lsquo;谁知非动?&rsquo;</p><p>　　曰：&lsquo;仁者自生分别。&rsquo;</p><p>　　师曰：&lsquo;汝甚得无生之意。&rsquo;</p><p>　　曰：&lsquo;无生岂有意耶?&rsquo;</p><p>　　师曰：&lsquo;无意谁当分别?&rsquo;</p><p>　　曰：&lsquo;分别亦非意。&rsquo;</p><p>　　师曰：&lsquo;善哉!少留一宿。&rsquo;</p><p>　　时谓一宿觉，后著证道歌，盛行于世;谥曰无相大师，时称为其觉焉。</p><p>　　禅者智隍，初参五祖，自谓已得正受，庵居长坐，积二十年。师弟子玄策游方至河朔，闻隍之名，造庵问云：&lsquo;汝在此作什么?&rsquo;</p><p>　　隍曰：&lsquo;入定。&rsquo;</p><p>　　策云：&lsquo;汝云入定，为有心人耶?无心人耶?若无心人者，一切无情草木瓦石，应合得定;若有心人者，一切有情含识之流，亦应得定。&rsquo;</p><p>　　隍曰：&lsquo;我正入定时，不见有有无之心。&rsquo;</p><p>　　策云：&lsquo;不见有有无之心，即是常定，何有出入?若有出入，即非大定。&rsquo;</p><p>　　隍无对，良久，问曰：&lsquo;师嗣谁耶?&rsquo;</p><p>　　策云：&lsquo;我师曹溪六祖。&rsquo;</p><p>　　隍云：&lsquo;六祖以何为禅定?&rsquo;</p><p>　　策云：&lsquo;我师所说，妙湛圆寂，体用如如;五阴本空，六尘非有;不出不入，不定不乱;禅性无住，离住禅寂;禅性无生，离生禅想;心如虚空，亦无虚空之量。&rsquo;</p><p>　　隍闻是说，径来谒师。</p><p>　　师问云：&lsquo;仁者何来?&rsquo;</p><p>　　隍具述前缘。</p><p>　　师云：&lsquo;诚如所言。&rsquo;</p><p>　　师悯其远来，遂垂开决。隍于是大悟，二十年所得心都无影响。其夜、河北士庶，闻空中有声云：&lsquo;隍禅师今日得道。&rsquo;</p><p>　　隍后礼辞，复归河北，开化四众。</p><p>　　有一童子，名神会，襄阳高氏子，年十二，白玉泉来参礼。</p><p>　　师曰：&lsquo;知识远来艰辛，还将得本来否?若有本则合识主，试说看。&rsquo;</p><p>　　会曰：&lsquo;以无住为本，见即是主。&rsquo;</p><p>　　师曰：&lsquo;这沙弥争合取次语。&rsquo;</p><p>　　会乃问曰：&lsquo;和尚坐禅，还见不见?&rsquo;</p><p>　　师以柱打三下云：&lsquo;吾打汝是痛不痛?&rsquo;</p><p>　　对曰：&lsquo;亦痛，亦不痛。&rsquo;</p><p>　　师曰：&lsquo;吾亦见，亦不见。&rsquo;</p><p>　　神会问：&lsquo;如何是亦见，亦不见?&rsquo;</p><p>　　师云：&lsquo;吾之所见，常见自心过愆，不见他人是非好恶;是以亦见亦不见。汝言亦痛亦不痛，如何?汝若不痛，同其木石;若痛，则同凡夫，即起恚恨。汝向前见不见，是二边;痛不痛，是生灭。汝自性且不见，敢尔弄人?&rsquo;</p><p>　　神会礼拜悔谢。</p><p>　　师又曰：&lsquo;汝若心迷不见，问善知识觅路;汝若心悟，即自见性，依法修行。汝自迷不见自心，却来问吾见与不见。吾见自知，岂待汝迷?汝若自见，亦不待吾迷，何不自知自见，乃问吾见与不见?&rsquo;</p><p>　　神会再礼百余拜，求谢过愆，服勤给侍，不离左右。</p><p>　　一日，师告众曰：&lsquo;吾有一物，无头无尾，无名无字，无背无面，诸人还识否?&rsquo;</p><p>　　神会出曰：&lsquo;是诸佛之本源，神会之佛性。&rsquo;</p><p>　　师曰：&lsquo;向汝道无名无字，汝便唤作本源佛性。汝向去有把茆盖头，也只成个知解宗徒。&rsquo;</p><p>　　祖师灭后，会入京洛，大弘曹溪顿教，著显宗记，盛行于世;是谓荷泽禅师。</p><p>　　一僧问师曰：&lsquo;黄梅意旨，甚么人得?&rsquo;师云：&lsquo;会佛法人得。&rsquo;僧云：&lsquo;和尚还得否?&rsquo;师云：&lsquo;我不会佛法。&rsquo;</p><p>　　师一日欲濯所授之衣，而无美泉;因至寺后五里许，见山林郁茂，瑞气盘旋;师振锡卓地，泉应手而山，积以为池，乃跪膝浣衣石上。</p><p>　　有蜀僧才辩谒师，师曰：&lsquo;上人攻何事业?&rsquo;</p><p>　　曰：&lsquo;善塑。&rsquo;</p><p>　　师正色曰：&lsquo;汝试塑看。&rsquo;</p><p>　　辩罔措。过数日，塑就真相，可高七寸，曲尽其妙。</p><p>　　师笑曰：&lsquo;汝善塑性，不解佛性。&rsquo;</p><p>　　即为摩顶授记，永与人天为福田，仍以衣酬之。</p><p>　　辩取衣分为三：&lsquo;一披塑像，一自留，一用繌裹痊地中。誓曰：&lsquo;后得此衣，乃吾出世，住持于此，重建殿宇。&rsquo;宋嘉祐八年，有僧惟先，修殿掘地，得衣如新。像在高泉寺，祈祷辄应。</p><p>　　有僧举卧轮禅师偈云：</p><p>　　&lsquo;卧轮有伎俩，能断百思想，</p><p>　　对境心不起，菩提日日长。&rsquo;</p><p>　　师闻之曰：&lsquo;此偈未明心地，若依而行之，是加系缚。&rsquo;</p><p>　　因示一偈曰：</p><p>　　&lsquo;惠能没伎俩，不断百思想，</p><p>　　对境心数起，菩提作么长。&rsquo;</p>"}